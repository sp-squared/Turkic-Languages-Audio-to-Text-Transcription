Казакстандын Алматы шаарында 9 жаштагы баланы жылан чагып каза болду. Бул тууралуу облустук саламаттыкты сактоо кызматына таянып казак басылмалары жазышты. Маалым болгондой, 27-июнда саат 13:35те райондук оорукананын тез жардам бөлүмүнө жылан чаккан деген диагноз менен 9 жаштагы бала оор абалда түшкөн. Ага ылайык, бала жандандыруу бөлүмүндө детоксикация дарылоосун жана жыландын уусуна каршы кош сыворотканы алган. Дарыгерлердин айтымында, бейтап жандандыруу бөлүмүндө «клиникалык протоколго ылайык» дарыланган.
Чоң залда "Мег. Монстр глубины" тасмасы. 10:20, 14:40, 19:00. "Альфа 3Д" тасмасы. 12:40, 17:00, 21:20, 23:20. Көк залда "Последний беспредел" тасмасы. 10:00, 13:50, 18:20, 20:50, 23:30. "22 мили" тасмасы. 11:50, 18:20. Жашыл залда "Гоголь. Страшная месть" тасмасы. 10:50, 18:10. "Слендермен" тасмасы. Калың" кинокомедиясы. 10:00, 11:50, 13:40, 15:30, 17:20, 19:10, 21:00, 22:50. Ретро залда "АГЕНТУРИСТ" тасмасы. 11:00, 12:30, 14:00, 15:30, 17:00, 18:30, 20:00, 21:40, 23:20. Айтыш залда "Чала спортик" кинокомедиясы. 10:50, 13:50, 17:10, 20:30, 23:50. "Сүйүү күчү" тасмасы. 12:30, 15:40, 19:00, 22:20. Замандаш залда "Бажарики 2" тасмасы. 10:30, 14:40, 18:50, 23:00.
Улуттук онкология борборунун жалпы онкология бөлүмүндөгү оңдоо иштери 6 айдан бери кыймылсыз турат. Бул тууралуу окурман порталына WһацАпп аркылуу бүгүн, 23-январда билдирди. "Мындай абалдан улам дарыгерлер ошол жердеги ашканада 6 айдан бери иштеп жатышат. Бейтаптар менен дарыгерлерге бир кыйла ыңгайсыздыктар жаралууда.
Бишкек-Лахор-Бишкек багыты боюнча туруктуу аба каттамы ачылды. Бул тууралуу "Манас" эл аралык аэропортунан маалымдашты. Билдирүүдө айтылгандай, авиакомпанияга караштуу учак Пакистандын эң ири шаарларынын биринде 2022-жылдын 30-августунда конду. Белгиленген багыт боюнча туруктуу авиакаттам биринчи жолу ачылып жатат.
Бүгүн, 22-сентябрда "Кыргызавтожол" мамлекеттик ишканасы өлкөнүн ашууларындагы абал тууралуу маалымат берди. Ага ылайык, ашууларга калыңдыгы 20 сантиметрге чейин жеткен кар түшкөн. Мекеме жумушчулар жолдорду тазалап, туз-кум аралашмасын себүү иштерин жүргүзүп жатканын билдирди. Учурдагы ашуулардын абалы: Бишкек-Ош унаа жолунун 125-136 тилкесиндеги Төө-Ашуу ашуусунда ала булут каптап, кар жаады. №9 Жол тейлөө ишканасынын кызматкерлери тарабынан жолду кардан тазалоо, ошондой эле туз-кум аралашмасын себүү иштери аткарылууда. Азыркы учурда каттам ачык, чектөөлөр жок. Суусамыр-Талас-Тараз унаа жолунун 5 - 22 чакырым аралыгында Өтмөк ашуусунда 5 сантиметрге чейинки калыңдыкта кар жаап, №36 Жол тейлөө ишканасынын жумушчулары карды тазалоо иштерин жүргүзүштү. Азыркы учурда жол кыймылына чектөө жок, өтмөк ачык. Бишкек-Нарын-Торугарт унаа жолунун Долон ашуусунда кардын калыңдыгы 20 сантиметрге чейин жеткен. Жалак-Бел ашуусунда кар жаап, № ЖТИ тарабынан жеринде кардан тазалоо иштери жүрүп жатат. Учурда аталган жолдор ачык жана эч кандай чектөөлөр жок. Бишкек-Ош унаа жолунун 209-228-чакырымындагы Чычкан капчыгайында жааган кардын калыңдыгы 7-8 сантиметрге чейин жеткен.
Саламаттыкты сактоо министринин орун басары Эркин Чечейбаев гемодиализ кызматын алган бейтаптар ооруканаларда кезек күтпөй калганын айтты. Бул тууралуу ал бүгүн, 4-октябрда "Ата Мекен" фракциясынын жыйынында билдирди. Анын айтымында, гемодиализ кызматын алган бейтаптардын саны жыл сайын көбөйүп жатат. "Азыркы учурда 1235 жаран өнөкөт бөйрөк оорусу менен ооруйт. Аларга 2018-жылга чейин тендердик негизде бир эле компания гемодиализ кызматын көрсөтүп келген.
Кемин районундагы тоонун коктусунан чыккан өрттү өчүрүү иштери уланууда. Бул тууралуу Өзгөчө кырдаалдар министрлигинин басма сөз кызматынан кабарлашты. "Кайыңды айылынын түштүк тарабында жайгашкан Кыргыз-Ала тоосундагы Көк-Жар, Борду коктуларындагы карагай-арчалардагы өрттү өчүрүүгө 4 офицердик курам жана Кемин, Чүй, Токмок аймактык өрт өчүрүүчү куткаруучулары болуп жалпы 50 кызматкер жана 30 куткаруучу иштеп жатат. Ошондой эле жергиликтүү тургундардан болжол менен 100 адам, анын ичинен 20 атчан, Кемин РИИБинен 30 кызматкер, экология жана климат боюнча мамлекеттик комитеттен (ГКЭК) 80 кызматкер жана Токой чарба агенттигинен 20 кызматкер тартылган. Ошондой эле 2 даана 20 кишилик чатыр тигилди", - деп билдиришти ӨКМдан.
Ысык-Көл облусунун Комсомол айылына жакын жерде Лэхус РХ 300 унаасынын айдоочусу казакстандык спортчуну өлтүрө сүзүп кетти. Бул тууралуу порталына күбөлөр билдиришти. Күбөнүн айтымында, унаанын айдоочусу мас абалында болгон. Каза болгон спортчу жолдун жээгинде кетип бара жатканда унаа сүзүп кеткен.
Бүгүн, 31-январда Жогорку Кеңештин жыйынында Бишкек Жылуулук электр борборунда болгон авария талкууланууда. Анда Сапар Исаков эртең менен жыйынга келе албай калганынын себептерин айтып депутаттардан кечирим сурады. Депутат Жыргалбек Турускулов өкмөт башчысынын кандай себептер менен келбей калганын сурады. " Шаар тургундарынан өзүңүз кечирим сурадыңыз. Бирок эртең менен депутаттарды сизди чакыртып саясат кылбай, эртең менен келип маалымат берип койсоңуз жакшы болмок ", - деди Турускулов. Өкмөт башчы Сапар Исаков келбей калышынын себептерин айтып берди. " Мен биринчиден, кечирим сурайм. Бир маанилүү иш-чарам бар эле, ошол жолугушууну өткөрүп келе калдым. "Бул кыйын болуп мүнөзүн көргөзүп жатат" деп ойлоп калбагыла" , - деди Исаков.
Кечээ, 25-октябрь күнү Түштүк Кореянын атактуу түгөйлөрү Рейн жана Ким Тэ Хи кыздуу болушту. Бул тууралуу жаңылыгын ата статусуна ээ болгон ырчы жана актёр Рейн Инстаграмдагы баракчасына бөлүштү. "Рахмат. Ал - сулуу ханбийке. Биз дүйнөгө жардам бере тургандай кылып кызыбызга жакшы тарбия беребиз", - деп жазган Рейн күйөрмандарына сүйүнчүсү жөнүндө. Ырчы, актёр Рейн жана актриса Ким Тэ Хи 2017-жылдын 19-январында баш кошушкан. Эки жаш 2011-жылы жарнамалык роликке тартылуу учурунда таанышкан.
Жогорку Кеңештин Агрардык саясат, суу ресурстары, экология жана региондук өнүгүү боюнча комитетинин 16-январдагы жыйыны учак кырсыгынан каза болгондорду бир мүнөттүк эскерүү менен аяктады. Комитеттин мүчөсү депутат Мирлан Бакиров Жогорку Кеңешти кырсыктан жабыркаган үй-бүлөлөргө жардам көрсөтүүгө чакырды. "Биздин жарандарыбыз каза болду, алардын арасында жаш балдар да бар. Өлкөбүз үчүн бул чоң жоготуу. Кырсыктан улам каза болгондордун туугандарына терең кайгыруу менен көңүл айтам", - деди Бакиров. Айта кетсек, бүгүн эртең менен саат 07:30 чамасында Гонконгдон келе жаткан жүк ташуучу учак "Манас" аэропортуна жетпей, Сокулук районундагы Курулуш башкармалыгынын дачалары (Дачи СУ) айылына кулаган. Акыркы маалыматтарга ылайык, учак кырсыгынан каза болгондордун саны 35ке жетти. Бул сан дагы артышы мүмкүн. Учурда зыянга учураган үйлөр текшерүүгө алынууда.
1-мартта Орусиянын Самара облусунда жол кырсыгы катталып 3 жаран каза болгон. Дагы 5 адам жабыркап ооруканага жаткырылганы маалымдалган эле. Кыргыздын Орусиядагы элчилигинен порталына "Орусиянын Өзгөчө кырдаалдар министрлигинен расмий маалымат берилди. Каза болгондордун арасында Кыргыз жарандары жок. Кырсыктан 5 адам түрдүү жаракат алышкан. Экөөнүн абалы оор. Үч адамдын абалы салыштырмалуу жакшыраак, бирок оор бойдон. Жабыркагандардын арасындагы бир адам Кыргыз жараны. Ал да Красноярск районундагы ооруканада дарыланып жатат", - деп билдиришти. Кырсык 1-мартта эртең менен болгон. Анда Һюндаі жана Лада Ларгус үлгүсүндөгү жеңил унаалар сүзүшкөн. Кырсыкка кабылгандардын арасында Кыргыз, Тажик жана Өзбек өлкөлөрүнүн жарандары бар экени айтылган.
"Өзгөчө кырдаалдар министринин камакка алынган кеңешчиси Нурбек Жолборсов пара алган жок" деп порталына айыпталуучунун адвокаты Мунарбек Турков билдирди. Анын айтымында, министр Нурболот Мирзахмедовдун тапшырмасы менен ӨКМнин ички аудити тарабынан министрликтин алдындагы “Өзгөчө кырдаалдарга чара көрүү боюнча түндүк борбору” ишканасына аудиттик иликтөө жүргүзүлгөн. Бүгүнкү күндө бул аудит дагы деле жүрүп жатат. "Натыйжада 2018-2019-жылдар аралыгында аталган ишкананын кассалык чыгыштоо ордерлеринде визасы басылбаган, жалпы 16 миллион сом накталай акча каражаты кассада жок болуп чыккан. Ага кошумча бир нече техникалар кароосуз калып, жарактан чыгарылган. Иликтөө иштеринин жыйынтыгы менен министрлик тарабынан аталган жагдайга мыйзам чегинде чара көрүү үчүн иш Аскер прокуратурасына өткөрүлгөн. Тергөөнүн жүрүшүндө аталган ишкананын жетекчиси Асылбек Жусубалиев "жоголгон акчанын кайсы бир бөлүгүн кеңешчиге бергенмин" деп далилсиз көрсөтмө берген. Анын бул көрсөтмөсүнүн натыйжасында Нурбек Жолборсов кармалып отурат. Бирок Жусубалиевдин Нурбек Жолборсовго качан, кайсыл жерде, канча көлөмдө акча бергени жөнүндө бир дагы далили жок. Жолборсов бул ишке аралашканга ыйгарым укугу жок, ал министрге кеңеш гана бере алат", - деди Турков. "Нурбек Жолборсовдун апасынын онкологиялык оорусу бар экен, аялы да ооруп жатат. 3 баласын караган эч ким жок болуп, аларды туугандары алып кетишти", - деп кошумчалады адвокат.
УКМКнын төрагасы Камчыбек Ташиевдин келини актриса, модель Эркеайым Абдуллаева көз жарып, 3-ирет эне статусуна ээ болду. Ал социалдык тармактагы баракчасына “ Кош келдиң, кызым”, - деп жазды. Тай-Мурас Ташиев менен Эркеайым Абдуллаева 2018-жылы баш кошушкан. Алар 2020-жылы Альмир аттуу уулдуу болушкан. Ал эми 2021-жылы кыздуу болушкан.
порталынын "Элдик видео" бөлүмүнө "Шоколаддан жасалган шиш така" аттуу видео жүктөлдү (ник: Эпкэ). Даамдуу шоколад менен кооз бут кийимден эч бир аялзаты баш тарта албасы шексиз. Андыктан аялдын эки эң жакшы көргөн нерсеси бир болсун деген дизайнерлер шоколад шиш таканы ойлоп табышты. Видеодо шиш така кантип жасалары көрсөтүлгөн. Албетте, мындай бут кийимди кийүүгө болбойт. Таттуу шоколаддан жасалган "шиш такадан" даам сызууга болот.
Нарын облусунун Кочкор районунда автокырсык катталып, 1 адам каза болду. Кырсыктын кесепетинен дагы бир киши жабыркаганын Өзгөчө кырдаалдар министрлигинен кабарлашты. Маалым болгондой, Бишкек-Нарын-Торугарт унаа жолунун 180-чакырымында (Кубакы ашуусу) Шкода Октавия үлгүсүндөгү жеңил унаанын айдоочусу рулга ээ боло албай, жолдун четиндеги бетон тосмону сүзгөн. Кырсыктын кесепетинен 1 эркек киши каза болуп, 1 эркек киши жабыркаган ( аты-жөнү такталууда ).
Омурткасы кыйшык өскөн 12 жаштагы Элхан Кубатбеков эсиңиздеби? Алгач коомчулукка өспүрүм тууралуу видеолор жарыяланып, андан соң "Кайрымдуу бол" фонду коомчулуктан жардам сурап кайрылып, 40 миң доллар акча каражатын чогултуп, алгач Индияга алып барган. Ал жактан дарыгерлер кеч келгендигин жана 50 пайыз кепилдик бар экендигин, бирок балага тез арада сөзсүз операция жасоо керектигин айтышкан. Ошондой эле омуртканы түздөөдө баланын бою өскөн сайын кошо узара бере турган механизм коюла тургандыгын билдирген. Бирок Элхандын ата-энеси Түркиядагы да дарыгерлерге көрсөтүүнү каалашкан. Коомчулукка жана Элхандын операциясы үчүн жардамга колун сунган кайрымдуу адамдарга так жана туура маалымат берүү максатында "Кайрымдуу бол" фондунун сунушу менен порталы дагы маалыматтык колдоо максатында Түркияга барып келди. Түркияда Элхан эң күчтүү деп эсептелген профессор, докторлордун кабылдамасында болуп, текшерүүдөн өттү. Негизинен ар бир дарыгердин кабылдамасына жазылуу үчүн 100 доллардан төлөө зарыл. Бирок Элхан түзмө-түз сүйлөшүүлөрдөн улам акысыз көрүнүп жатты. Буга ал жакта медицина жаатында иштеп, окуп жаткан дарыгер Нурсейит Мамыровдун эмгеги чоң. Түркияда да бир нече дарыгер Элхандын кеч келгендигинен оор операция жасаларын айтышып, операция жасабай коюу да мүмкүн эмес экендигин баса белгилешти. Ошондой эле операция акысы Индиядан бир нече эсе кымбат болорун жана омуртканы түздөө учурунда коюлган механизм Элхандын боюнун өсүшүн токтотуп коёрун да айтышты. Учурда Элхан Бишкекте, алгач баланын ата-энеси уулуна Түркияда операция жасатуу чечимин чыгарып, кайра андан баш тартып, Кыргыз өлкөсүнө келе берген. Дарыгерлер албетте толугу менен кепилдик берген жок. Ошентсе да операция кылуу зарылдыгы бар экендигин, болбосо баланын өмүрүнө коркунуч келерин баса белгилешкен.
Чүй облусунун Шопоков шаарындагы батирлердин биринен өрт чыгып, 4 адам иске ууланды. Алар райондук ооруканада жатканын ӨКМнын маалымат кызматынан кабарлашты. Белгилүү болгондой, аталган шаардагы Жаңы Конуш тилкесиндеги батирлердин биринде өрт чыгып, бөлмөнүн 10 чарчы метр аянты күйгөн. "Өрттүн кесепетинен 2 эркек (1976-жылы туулган, 1930-жылы туулган), 2 кыз (2008-жылы туулган, 2005-жылы туулган) иске ууланып, райондук ооруканага жеткирилди. Мындан тышкары 8 адам эвакуацияланды.
33 жаштагы Максим Чернышов өмүрүндө биринчи жолу өздүгүн тастыктаган документ алды. Бул тууралуу УКМК кабарлады. Бүгүн, 6-апрелде УКМКнын төрагасы Камчыбек Ташиев УКМКнын конок үйүндө 1990-жылы туулган Бишкек шаарынын тургуну, үй-бүлөлүк шартка жана жашоодогу кыйынчылыктарга байланыштуу Кыргызстандын жарандыгын ала албай жүргөн Чернышов Максим Алексеевичти кабыл алды. Көрүлгөн чаралардын негизинде, 33 жаштагы Чернышовго Кыргыз Республикасынын улуттук паспортторун (ІД-карта жана эл аралык паспорт) тариздөө жана берүү үчүн керек болгон баштапкы документтер калыбына келтирилген. 2023-жылдын 16-мартында Максим Чернышов УКМКнын төрагасына Кыргызстандын паспортун алууга көмөк көрсөтүү өтүнүчү менен видеокайрылуу жасаган. Аны 1990-жылы ата-энеси Октябрь райондук балдарды кабыл алуу борборуна таштап кеткен, ал жерден 3 күн ичинде аны Чернышов Алексей Максимович (1994-жылы каза болгон) жана Чернышова Татьяна Васильевна (2020-жылы каза болгон) багып алышкан.
Коронавирус Европа өлкөлөрүндө тез жайылып жаткандыгына байланыштуу УЕФА уюму Чемпиондор Лигасынын жана Европа Лигасынын финалын өткөрүүнү мөөнөтүн белгисиз мөөнөткө жылдырды. Бул тууралуу дүйнөлүк басылмалар жазып чыгышты. Маалыматка ылайык, УЕФА уюму Стамбул шаарында өтө турган Чемпиондор Лигасынын финалын 30-майдан 27-июнга жылдырган. Ал эми Польшанын Гданськ шаарында боло турчу Европа Лигасынын финалын 27-майдан 24-июнга жылдырган.
Бүгүн, 4-октябрда №1046 шайлоо участкасына Жогорку Кеңештин депутаттарын шайлоо эртең мененки саат 08:00дө гимндин жаңырышы менен расмий түрдө старт алды. Мекемеде бардык санитардык талаптар аткарылууда. Шайлоочулар аралыкты сактоо менен бет капчан имараттын ичинен киргизилип, антисептикалык каражаттары колдоруна чачылып жатат.
Күттүргөн тасма. Биринчи бөлүгү кинематографияда революция жасагандан кийин экинчи бөлүгүн көргүсү келгендер 13 жыл күтүштү. 2022-жылдын декабрь айында хитмен режиссёр Жеймс Кэмерондун “Аватар: Суунун жолу” тасмасы экранга чыкты. Көрөрманга жаңы дүйнө, жаңы маданият, жаңы эл, жаңы тарых тартуулаган Пандора планетасы, на’ви элинин жашоосу 10 жылдан ашык убакыттан кийин кандай болуп өзгөрдү?
Армениянын премьер-министри Серж Саргсян кызматтан кетти. Бул тууралуу чет өлкөлүк басылмалар жазышууда. Маалыматтарга ылайык, экс-президент Серж Саргсяндын премьер-министр болуп дайындалышына каршы оппозиция башында турган митинг уланып жатканына бүгүн 11 күн болду. "Ереванда жүрүшкө чыккан он миңдеген адамдардын катарына ондогон аскер кызматкерлери да кошулган. Аскердик кийим кийгендер журналисттерге жооп кылып, аскердик бөлүктө кызмат өтөп жатышканын, бирок "эл менен болууну" чечкенин билдиришкен. Ошондой эле жекшембиде митингде кармалган оппозициячылар Никол Пашинян, Сасун Микаелян жана Арарат Мирзоян бүгүн бошотулду" , - деп жазат басылмалар. Айта кетсек, 17-апрелде парламент Серж Саргсянды премьер-министрликке жактырган.
Суу алдындагы “Титаникти” көрүүгө кеткен туристтер изделүүдө. Бул тууралуу Тһэ Гуардіан басылмасы жазып чыкты. Маалыматка караганда, Атлантика океанында 3800 метр тереңдиктеги кыйраган “Титаникти” көрүүгө кеткен туристтик топ эки күндөн бери изделүудө. Адистер, суу астында жүрүүчү кеме рифке урунуп калышы мүмкүн деп божомолдошууда. Учурда издөө иштери жүрүп жатат. Маалым болгондой, суу алдында жүрүүчү кемеде беш адам болгон, ар биринде 72 саатка жете турган кислород бар. Ал эми расмий билдирүүлөргө караганда, аталган кеме жекшемби күнү сууга түшкөндөн 1 саат 45 мүнөттөн кийин байланышын үзгөн. Кеменин дайынсыз болуп жатканы дүйшөмбү күнү кечкисин маалымдалган.
Президент Сооронбай Жээнбеков Нооруз майрамына карата кайрылуу жасады. "Урматтуу мекендештерим! Баарыңыздарды Нооруз майрамы менен чын дилимден куттуктайм! Элибиз тарыхтын татаал сыноолорунан өткөрүп, кылымдар бою сактап келген Нооруздун мааниси чоң. Энелерибиз бул күнү айлананы арча менен аласташып, "ар балээден сакта" деп тилек кылышкан, жаратылыш менен кошо жан дүйнөнү тазалоо жөрөлгөсүн жасашкан. Нооруздун символу — өнгөн буудай. Ата-бабаларыбыз "ырыскыбыз чогуу болсун, теӊ бөлүшөлү" деп бири-бирине сүмөлөк тартуулашкан. Быйылкы Нооруз — дүйнө коомчулугу менен бирге, биздин өлкөбүз үчүн да чоң сыноо менен коштолду. Ушундай сыноодо кеменгер элибиз бийик улуттук намысын, терең адамдык ариетин далилдеп, илдет катталган алгачкы күндөрү эле биримдигин, сабырдуулугун, мекенчилдигин көрсөттү. Эми эпидемиологиялык кырдаалдын начарлоосуна, сырттан келген жарандардын тесттерди жана анализдерди берүүдөн четтеп кетүүсүнө жол бербөө абзел. Баарыбыздан тең санитардык эрежелерди катуу кармоо, карантиндин талаптарын кынтыксыз аткаруу, ар кандай чогулуштарды токтотуу, жолугууларды мүмкүн болушунча кыскартуу талап кылынат. Балдарыбыздын, замандаштарыбыздын жана өзүбүздүн ден соолугубузга баарыбыз жоопкер экенибизди унутпайлы. Коронавирус илдетине кошумча болуп, дүйнөлүк экономикадагы кыйынчылыктардын кесепети бизге да жетти. Бюджеттин чыгымдарын кыскартуу, экономия режимин кармоо, бардык багытта тең сарамжалдыкты сактоо зарылдыгы жаралды. Бардык мекендештерибиз учурга туура түшүнүү менен мамиле кылат деп ишенем. Ар бирибиздин жарандык жоопкерчиликти бекем карманганыбыз — учурдагы сыноодон ийгиликтүү өтүүнүн негизги фактору. Урматтуу мекендештерим, Нооруз күнү, ар бир мекендешиме, бардык үй-бүлөгө, ден соолук, бак-таалай жана ийгиликтерди каалайм. Элибиз айдан аман, жылдан эсен чыксын деп жараткандан тилейм. Аруу тилектерибиз, таза ниеттерибиз орундалып, жергебизге кут конуп, жакшылыктар мол болсун! Өлкөбүз өнүгүп, баарыбыздын алдыга койгон ой-максаттарыбыз ишке ашсын. Өлкөбүздүн келечегин, элдин тагдырын баарынан жогору коюп, коопсуздукту көзүбүздүн карегиндей сактоого чакырам! Ата-бабаларыбыздын жолун улап, бул сыноодон улуттук ар-намысыбызды, атуулдук абийирибизди бийик кармап өтөлү!
Кримтөбөл Камчы Көлбаевдин баш коргоо чарасы өзгөртүлдү. Бул тууралуу Бишкек шаардык сотунан порталына билдиришти. Маалыматка ылайык, ал эч жакка чыкпоо тил катынын негизинде эркиндикке чыккан. Мындай чечимди Бишкек шаардык соту чыгарган. Буга чейин Көлбаевдин камактагы мөөнөтү №47 түзөтүү колониясында 22-мартка чейин узартылган. Тагыраагы, 17-февралда кабыл алынган. Эске салсак, крим авторитет Камчы Көлбаев 2020-жылдын 22-октябрында кармалган. Ал 23-октябрда Бишкек шаарынын Биринчи Май райондук сотунун чечими менен тергөө амалдары жүрүп жаткан учурда УКМКнын СИЗОсуна киргизилген. Ага карата "к ылмыштуу уюмду түзүү же ага катышуу" беренеси менен кылмыш иши козголуп, сотко чейинки өндүрүшкө алынган.
Кечээ, 20-октябрда Орусиянын "Россия-1" телеканалында өткөн “Удивительные люди” ("Таң калычтуу адамдар") телеберүүсүндө Кыргыз өлкөсүнөн барган Арсен Рахымбеков он орундуу сандарды 18 секундда кошуп, көрүүчүлөрдү таң калтырды. Бул тууралуу аталган каналдын сайтына жарыяланды. " 12 жаштагы Бишкектен келген окуучу 3-курстун студенттери менен эсеп чыгарууда жарышып, аларды такыр эле караандатпай койду. Ал келечекте эсеп боюнча көрсөткүчүн дагы тездетип, "Гиннесстин рекорддор китебине" кирүү максаты бар", - деп айтылат маалыматта. "Иним экөөбүз менталдык арифметиканы окуп баштаганбыз. Күн сайын жарышып, көрсөткүчтөрүбүздү жакшыртып турабыз. Эгер иним болбосо, мындай ийгиликке жетмек эмесмин ", - деп айткан Рахымбеков. Маалым болгондой, Арсен Рахымбеков буга чейин Германияда өткөн оозеки эсеп боюнча дүйнөлүк чемпиондукка катышкан.
18-июнда Жогорку Кеңештин комитетинде Конституциялык палатанын соту кызмат ордуна Карыбек Дүйшеевдин талапкерлиги каралат. Бул тууралуу парламенттин сайтына жарыяланды. Маалыматка ылайык, анын талапкерлигин президент сунуштаган. Баяндаманы президенттин Жогорку Кеңештеги өкүлү Курманбек Дыйканбаев жасайт. Конституциялык мыйзамдар, мамлекеттик түзүлүш, сот-укуктук маселелер жана Жогорку Кеңештин регламенти боюнча комитетинин жыйынында мындан тышкары 7 маселе каралат.
“Отряд самоубийц” тасмасы. 12:40, 17:00, 21:20, 23:50. Көк зал “Пит и его дракон” тасмасы. 11:40, 20:50. “Парни со стволами” тасмасы. 13:50, 18:30, 23:00. Жашыл зал “Отряд самоубийц” тасмасы. Кызыл зал “Мегатой” тасмасы. 10:40, 12:30, 14:20, 16:10, 18:00, 19:50, 21:40, 23:30. Ретро зал "Сагын" тасмасы. 10:50, 12:40, 14:30, 16:20, 18:10, 20:00, 21:50, 23:40. Айтыш зал “Эркектер-3” тасмасы. 11:00, 15:20, 19:30. “Братья” тасмасы. 13:10, 17:20, 21:30, 23:50. Замандаш зал "Сюрприз" тасмасы. 11:00, 15:00, 19:00, 23:00.
Чаткал районунда жергиликтүү тургундар миң гектарга жакын жердин алтын казган ишканага берилишине каршы чыгышууда. Бул тууралуу бүгүн, 10-февралда порталына жергиликтүү тургундардын бири билдирди. Анын айтымына караганда, Чаткал районунун Каныш-Кыя айыл аймагындагы Түлөберди, Чаар-Таш сайларында 20 тоннага жакын алтын кени бар. Ал жерди Кытай жаранына таандык компанияга берүү аракети көрүлүүдө. " Аукционго коюлуп жаткан жердин аянты болжол менен 998 гектар. Жергиликтүү жашоочулар бул нерсеге каршы. Анткени сайдын башынан агып келген суу менен 400-500 гектарга чукул жер сугарылат. Эгер кен иштетилсе, суунун нугу бурулуп кетеби деген кооптонуу болууда. Жайында аталган сай жайыт катары да колдонулат. Ошондой эле айыл менен кен казган жердин ортосу болжол менен 20 чакырымды түзөт. Уулуу заттар элдин ден соолугуна зыян алып келбейт деп ким кепилдик бере алат? " - дейт жергиликтүү тургун.
Чүй облусундагы Степное айылындагы аялдардын абагында энелери менен кошо 10 наристе жатат. Бул тууралуу Жаза аткаруу мамлекеттик кызматынын маалымат кызматы билдирди. Басма сөз кызматкеринин айтымында, аталган түрмөдө 350дөй аял бар жана алардын бири кош бойлуу. "Мыйзам боюнча оор жана өтө оор кылмыш жасаган аялдар жашы жете элек балдары бар болгонуна карабай камалат. Ошондуктан абакта төрөлгөн балдар үч жашка чейин багылат. Учурда 10 наристе энелери менен бирге жашап жатат. Бизде наристелер үч жашка чейин багылат да, андан соң камалган аялдардын жакындарына берилет же балдар үйүнө өткөрүп берилет. Балдары бар аялдарга шарт түзүлгөн, алар иштебей атайын балдарын карашат.
Кыргызстанда 1-октябрдан тартып Улуттук банкынын идентификацияланбаган капчыктардын өчүрүлө тургандыгы тууралуу токтому ишке кирген. «О!Деньги» капчыгынын бардык функциялары менен колдонууну улантуу үчүн идентификациядан бардык О! сатуу кеңселеринен же «Мой О!» тиркемесинен онлайн өтүү жеткиликтүү. Кантип онлайн идентификациядан өтүү керек? « Мой О! » тиркемесин жаңылаңыз жана ачыңыз. «О!Деньги» бөлүмүн тандаңыз. Идентификация бар вкладканы ачыңыз. Онлайн-өтүнмөнү толтуруңуз. СМС-код менен өтүнмөнү тастыктаңыз. Өтүнмө бир жумуш күнүнүн ичинде иштелип чыгат. Кененирээк маалыматты видеонускамада айтып бердик. Мобилдик оператору «Переходи на О!», «Сенин Супер нөлүң» жана «Сенин нөлүң» тарифтик пландарынын бардык абоненттерине капчыктын онлайн-идентификациясы 10 ГБ интернет белек кылат! Акция тууралуу кененирээк. Акция 2020-жылдын 23-апрелинен 2021-жылдын 12-январына чейин жүрөт. «О!Деньги» сервиси «Грин Телеком Сервис» ЖЧК тарабынан кызматтардын жеткиликтүү тизмегинин алкагында көрсөтүлөт. КРУБ лицензиялары: №2021030817, №3022030817.
«Дмитрий Чуприна & Партнеры» компаниясынын эксперти Елена Машукованын айтымында, «Бакай Банк» өзүнө «БТАны» бириктирип алууда, аны өзүнө сиңирип алууну эмес, тескерисинче интеграцияны максаттап, эки банктын тең жетекчилерин сактап калууну каалады, ал эми келечектеги «Бакай Банктын» баалуулуктарын эки банктын жамаатынын катышуусунда аныкташууда. Эки ири банк — «Бакай» жана «БТАнын» юридикалык биригүүсү 2020-жылдын башында аяктайт. Бириктирилген банк «Бакай» бренди менен иштеп Кыргызстандагы эң маанилүү каржы уюмдарынын бири болуп калат — уставдык капиталынын көлөмү боюнча үчүнчү орунду ээлеп, таралган филиалдык түйүндөрү боюнча төртүнчү орунга чыгат. Эл аралык «Дмитрий Чуприна & Партнеры» компаниясы 20 жылдык тарыхы бар эки банктын жамаатын бириктирүүгө салым кошууда. «Дмитрий Чуприна & Партнеры» компаниясынын талдоочусу, ҺР-эксперт Елена Машукованын айтымында, «Бакай Банк» өз чечимдерин «БТАга» таңуулаган жок, эки банкты интеграциялоодо. «Биз бириккен банктын ишмердигин коштоп жүрө турган жалпы баалуулуктарын, анын миссиясын кардарларга, өнөктөштөргө, бири-бирине карата мамилелери боюнча стандарттарын жана нормаларын аныктоосуна салым кошуу үчүн чакырылганбыз. Биз аны жалпы баалуулуктардын негизинде аткаруудан артык эч нерсе жок деп эсептейбиз, биз алгач баалуулуктарды аныктаган кезде, алар эки банкка тең жакын экенин көрдүк», - дейт Машукова. Анын сөзүнө караганда, «Бакай Банктын» жетекчилиги ишенимдүү, ошол эле убакта жылуу мамиле кылууда. «Мен топ-менеджменттен ишенимди көрдүм. Мага белгилүү болгондой, жаңы банктын курамында эки банктын тең жетекчилери өкүлчүлүк кылышат. Бул абдан жылуу мамиле. Андыктан алар өзүнө сиңирип алууну эмес, интеграцияны каалап жатышканын көрүп жатам», - деп бөлүштү ҺР-эксперт. «Адамдар жөн эле эмес, максаттар үчүн үйлөнүшөт» Уюшкан өнүгүү боюнча эксперт Дмитрий Чуприна банктардын биригүүсүн адамдардын никеге туруусу менен салыштырат. «Адамдар жөн эле аял алып, жөн эле турмушка чыкпайт эмеспи, балалуу болуп, коомдун жаңы тобун түзүү үчүн турмуш курушат. Бул жерде деле ошондой: банктарды бириктирүү аркылуу жете турган чоң максаттары бар. Биз колдойбуз жана бул биригүүгө дайым жардам беребиз», - дейт эксперт. Чуприна белгилегендей, Кыргызстандын экономикасы салыштырмалуу анча деле чоң эмес, андыктан банктар дайыма эле бириге бербейт. Анын сөзүнө караганда, Казакстан менен Орусиянын компаниялары биригүү процесстеринен көп эле өтүшөт. «Биз чет өлкөлөрдө башка банктардын биригүүсүн коштогонбуз. Башында бир аз суроолор болушу ыктымал, бирок убакыттын өтүшү менен бардыгы турукташат. Бул ансыз болбой турган процесстер. Эми бул банктар — чыныгы гиганттар», - дейт Дмитрий Чуприна. Экономикалык эксперттер жана банктык бирикмелердин жетекчилери «БТА Банктын» «Бакай Банкка» биригүүсүн өлкөнүн экономикасы жана эки банктын кардарлары үчүн жагымдуу белги деп баалашты.
Баткенде Кыргызстан менен Тажикстандын чек арачыларынын ок атышуусу жайлоо талашуудан улам чыккан. Бул тууралуу Улуттук коопсуздук боюнча мамлекеттик комитетинин төрагасы Камчыбек Ташиев журналисттерге билдирди. "Азыркы учурда чек арада абал туруктуу. Башка жерлердеги чек араларда бардык жоокерлер өздөрүнүн кызматтарын аткарып жатышат. Сүйлөшүүлөр болду. Ошол жерде бир жайлоону талашып, жайлоо боюнча ушундай жаңжал чыккан. Аларда дагы, бизде дагы техникалар бар. Жаңжал болгон жер жайлоо болгондуктан аскер техникаларынын кириши оор болгон. Бирок кайсы бир деңгээлде ал жерге аскер техникаларын жакыныраак алып барганга мажбур болдук. Бардык техникалар артка кайтты, азыр эч кандай кооптонууга негиз жок", - деди Ташиев. Белгилей кетсек, Баткен районундагы Булак-Башы айылында Тажикстандын чек арачылары мамлекеттик тилкеден мыйзамсыз өткөн. Алар кыргыз чек арачыларынын талаптарын аткаруудан баш тартып, ок чыгарып, миномёт колдонууга өтүшкөн. Кийинчерээк Тажикстан чек ара тилкесине аскердик оор техникаларын тартышкан.
Австралияда кенгуруларды атууга уруксат берилди. Бул тууралуу австралиялык басылмалар жазышты. Австралиянын гербине түшүрүлгөн кенгуруларды көрүү үчүн дүйнөнүн булуң-бурчунан келген туристтердин саны арбын. Бирок учурда кенгурулардын саны өтө эле көп болгондуктан, австралиялыктардын жашоо-турмушунда чоң маселе жаратууда. Маалыматка ылайык, учурда кенгурулардын саны 45 миллионго жетти. Бул жашыл континенттин калкынын санынан 2 эсе көп дегенди түшүндүрөт. Бул маселени чечүүдө бийлик өкүлдөрү аларды атууга уруксат беришти. Кенгурулардын саны көрсөткүчтөн жогору болгон аймакка Виктория штатынын аймагы жана 7 район кирген. Кенгурулардын көптүгүнөн дыйкандар жабыр тартып жатышкандыгы айтылат. Австралиянын фаунасына, деги эле айлана-чөйрөгө зыян алып келүүдө. Виктория штатынын айыл чарба министрлигинен билдиргендей, өлтүрүлгөн кенгурулардын эти үй жандыктарына азык катары кайра иштетүүгө жиберилет.
Ош облусунун Алай районунун акими болуп Азамат Кожомамбетов дайындалды. Бул тууралуу бүгүн, 24-августта президенттин маалымат кызматынан билдиришти. Маалым болгондой, өлкө башчы Садыр Жапаров кол койгон тескемеге ылайык, Кожомамбетов Азамат Асанбекович Ош облусунун Алай районунун мамлекеттик администрациясынын башчысы - аким болуп дайындалды.
Бишкек шаарында батирден жансыз дене табылды. Бул тууралуу Өзгөчө кырдаалдар министрлигинин басма сөз кызматынан билдиришти. Маалыматка ылайык, кечээ, 6-майда 13:30дар чамасында ӨКМнын куткаруучулары Бишкек шаарынын Салиев көчөсүндөгү көп кабаттуу үйлөрдүн бириндеги батирдин эшигин ачып беришкен. Ичинен 79 жаштагы Ш.З.В. аттуу үйдүн кожойкесинин жансыз денеси табылган.
Ош шаарында адашып кеткен баланын ата-энеси изделүүдө. Бул тууралуу бүгүн, 21-мартта Ош ШИИБинин басма сөз кызматынан билдиришти. "Бала бүгүн, 21-мартта эртең менен Ош шаарынын Калинин көчөсүндөгү эски тетиктер сатылган базардын жанынан адашып кетип жалгыз жүргөн жеринен табылган.
Бүгүн, 31-мартта "Учууларды көбөйтүү жана авиабилеттердин баасын арзандатуу боюнча жүргүзүлүп жаткан иштер жөнүндө" маалымат жыйын өтүп жатат. Жарандык авиациянын директору Бакыт Жунушалиев төмөнкүлөрдү билдирди. " Азыркы учурда Түркия, Араб Эмираттары, Казакстанга каттамдар чектелген жок. Бир эле Орусияга чектелүү болуп жатат. Эмнеге дегенде Орусияда ушул маселени чече ала турган Керектөөчүлөрдүн укуктарын жана адамдардын бакубаттуулугун коргоо жаатындагы көзөмөл боюнча федералдык кызматынын (Роспотребнадзор) деген бир эле мамлекеттик орган бар экен. Биз Орусия авиациясы менен иштеп жатабыз. Ал эми биздин Транспорт, архитектура, курулуш жана коммуникациялар министрлиги Орусиянын Транспорт министрлиги менен иштеп жатат. Биз тараптан Орусия тарапка каттамдардын санын көбөйтүү сунушу менен каттарды жиберип жатабыз.
Өлкөдө ай сайын берилүүчү жөлөк пулдардын өлчөмү 1-октябрдан баштап 50 пайызга жогорулады. Бул тууралуу Социалдык өнүктүрүү министрлигинен билдиришти. "1-октябрдан баштап жөлөк пулдар көбөйтүлдү. Бирок төлөө ноябрдан баштап болот. Мисалы, мурда 4000 сом алса, октябрда кошулган 2000 сом төлөм менен ноябрдыкын кошуп 8000 сом алышат. Ал эми декабрда 6000 сомдон алып баштайт ", - дешти министрликтен. Ар айлык социалдык жөлөк пулдардын көбөйтүлгөн суммалары: * 18 жашка чейинки ден соолугунун мүмкүнчүлүктөрү чектелүү балдарга 4000 сомдон 6000 сомго чейин; * ВИЧке же СПИДге чалдыккан энелерден төрөлгөн балдарга, алар 18 айга толгонго чейин 4000 сомдон 6000 сомго чейин; * бала кезинен І топтогу ден соолугунун мүмкүнчүлүктөрү чектелүү адамдарга 4000 сомдон 6000 сомго чейин; * бала кезинен ІІ топтогу ден соолугунун мүмкүнчүлүктөрү чектелүү адамдарга 3300 сомдон 4950 сомго чейин; * бала кезинен ІІІ топтогу ден соолугунун мүмкүнчүлүктөрү чектелүү адамдарга 2700 сомдон 4050 сомго чейин; * атасынан же энесинен айрылган балдарга 1000 сомдон 1500 сомго чейин; * атасы менен энесинен экөөнөн тең айрылган балдарга 2000 сомдон 3000 сомго чейин; * атасы менен энеси белгисиз балдарга 2000 сомдон 3000 сомго чейин. Ал эми 2022-жылдын 1-январынан тарта жөлөк пул 100 пайызга көбөйтүлөт. Эске салсак, буга чейин президент Садыр Жапаров "Жарандардын айрым категорияларына социалдык жөлөк пулдун өлчөмүн жогорулатуу жөнүндө" жарлыкка кол койгон.
Бүгүн, 31-мартта Жогорку Кеңештин жыйынында “КРнын Өкмөтүнүн инвестицияларды тартуу жана коргоо, ишкердикти өнүктүрүү, товарларды өндүрүү жана тышкы рынокко чыгаруу боюнча саясаты” темасы боюнча өкмөттүн маалыматы угулду. Жыйынга премьер-министр Темир Сариев баштаган өкмөт мүчөлөрү, мамлекеттик органдар менен мекемелердин жетекчилери катышышты. Премьер-министр Темир Сариевдин жана экономика министри Арзыбек Кожошевдин маалыматынан кийин депутаттар суроо-жооп процедурасына өтүшкөн. Эл өкүлдөрү чиновниктерге туризм, айыл чарба, өнөр жай жана башка тармактар тууралуу суроолорун беришти.
Белгилүү сүрөтчүнүн ысымы паннонун алдына орнотулган ҚР коддун тактасына туура эмес жазылган. Бул тууралуу порталына белгилүү адабиятчы Эсентур Кылычев билдирди. “ Бишкек шаарындагы Чыңгыз Айтматов кең көчөсү менен Ажыбек баатыр көчөсүнүн кесилишиндеги панного коюлган ҚР коддун тактасына Кыргыз эл сүрөтчүсү Андрей Михалевдин ысымын Александр Михалев деп туура эмес жазышкан. Бирок ҚР код менен кирген учурда ысымы туура жазылып турат. Аталган паннонун автору – Андрей Михалев. Ал аба майданынан келе жаткан меймандарды тосуп алуу үчүн курулган (ред.: Азыркы "Манас" университеттин орду аэропорт болгон). Бул жердеги негизги ой - элдердин достугу. Сүрөттө аксакал Кыргыз жергесине келген меймандарын тосуп алып жатат. Ошол эле учурда паннонун оң жагында кыргыздардын Орусияга кошулган 100 жылдыгы 1863-1963 деп жазылып турат. Эстеликтердин алдына ҚР коддун коюлганы жакшы. Бирок бул ишти ким колго алса дагы автордун ысымы туура жазылыш керек эле. ҚР коддун тактасын алмаштыруу зарыл. Аталган паннонун алдына Бишкек шаардык мэриянын алдындагы “Бишкек жашыл чарба” муниципалдык ишканасы гүл отургузуп, көңүл бурса жакшы болмок. Антпесе паннонун алды такыр болуп, шаардын көркүн бузууда ”, – деди Эсентур Кылычев. Кыргыз эл сүрөтчүсү, график Андрей Михалев 1910-жылы Төмөнкү Новгород шаарында туулган. Москва сүрөт институтунан билим алган. 1939-жылдан тарта Кыргызстанда жашап, чыгармаларын жараткан. Ал Фрунзе сүрөт окуу жайынын окутуучусу, Кыргыз ССР эл чарба жетишкендиктери көргөзмөсүнүн башкы сүрөтчүсү болуп эмгектенген. Сүрөтчүлөр союзуна мүчө болгон. Негизги чыгармалары: “Жаңырган Ысык-Көл” (акварель, серия, 1948-49-жылдар), “Волга-Дон каналынын курулушу” (акварель, серия, 1952-жыл), “Рыбачьедеги эски көчө” (1956-жыл), “Өспүрүмдүн бир күнү” (литография, 1960–61-жылдар), “Рыбачьедеги түн” (1960-жыл), “Ак алтын өлкөсү” (1962–63-жылдар), “Спорт” (1968-жыл), “Ленин идеясынын жарыгы” (1969-жыл) жана башкалар.
Ош шаарында 4-апрель күнү үйүнөн чыгып кеткен боюнча дайынсыз болуп жаткан 19 жаштагы Аймончок Таир кызы табылды. Бул тууралуу кыздын иниси порталына билдирди. Анын айтымында, кыз кечээ, 18-апрель күнү эртең менен Жалал-Абад шаарынан табылган. "Эжем ал жакка курбулары менен кетип калыптыр. Ден соолугу жакшы. Милиция кызматкерлери эжемди телефону аркылуу табышты", - деп билдирди ал.
Америкалык актёр, "Алтын глобус", "Эмми" сыйлыктарынын ээси Алек Болдуин 1958-жылы 3-апрелде АКШнын Нью-Йорк штатындагы Амитивилль кыштагында туулган. Ал Жордж Вашингтон атындагы университетти саясий илимдер адистиги боюнча, Нью-Йорк университетиндеги драма классын, Нью-Йорктогу Ли Страсберг институтун бүтүргөн. Коомчулукка "Бруклиндин мыйзамдары", "Аферисттер: Дик жана Жейн көңүл ачышууда", "Акыркы кадр", "Авиатор", "Качуу", "Көлөкө" жана башка тасмалардагы ролдору аркылуу кеңири таанылган. Актёр сүйүү жаатындагы ролдорду ийине жеткире аткарган таланты менен өзгөчөлөнөт. Ал гана эмес чыныгы жашоодо да Элизабет Макговерн, Жулия Харрис баштаган бир топ атактуу сулуулардын жүрөгүн багындырганы айтылып келет. Болдуиндин биринчи жубайы актриса Ким Бейсингер. Түгөйлөр 9 жылдан ашуун бирге жашап, 1 кыздуу болгон соң эки башка жолду тандашкан. Андан соң йога боюнча машыктыруучу Хилари Томас менен баш кошуп, учурда 3 баланы тарбиялап келишет. Чет элдик басылмалардын жазгандарына таянсак, ушул жылы актёр дагы бир баланын атасы болушу күтүлүүдө.
Баткен облусунун Чоң-Кара айылында президенттин демилгеси менен курулган Токтогул атындагы мектеп жаңы окуу жылына пайдаланууга берилет. Бул тууралуу бүгүн, 16-августта Баткен облустук администрациясынан билдиришти. "Бул мектеп 425 орунга ылайыкташкан. Заман талабына ылайык спорттук зал, ашкана, жылытуу системи курулган. Мектептин курулушун 2014-жылы президент Алмазбек Атамбаев Баткен облусуна болгон иш сапарында демилгелеген", - деп айтылат маалыматта. Маалыматка ылайык, мектептин жалпы сметалык баасы 90 миллион сом. Ал 2016-жылдын жаңы окуу жылына пайдаланууга берилмекчи. Айта кетсек, Баткен районунун аймагында 54 мектеп бар. Быйылкы жаңы окуу жылына бардык мектептер даяр.
порталынын "Кинозал" бөлүмү Руслан Акун режиссёрлук кылган "Көк бөрү" тасмасы менен толукталды. Кыргыздын улуттук оюну көк бөрү тууралуу тартылган тасмада казак актёру Асылхан Төлепов, актриса Гүлназ Жоланова , кыргыз актёрлору Эмил Эсеналиев, Жума Мамакеев жана башкалар роль жараткан. Драма жанрында тартылган тасма 2018-жылы Ысык-Көлдө тартылган. Тасма тартуу учурунда режиссёр кырсыкка кабылган. "Тартуу иштеринде "Ынтымак" командасынын оюнчусу Ахилес аттуу тулпарды берип кубандарды. Ахилести тартып бүткөндөн кийин ага жакындайын деп жатканда, аркамда турган азоо ат тээп жиберди. Мындан улам эки күн ооруканада болдум. Андан кийин корсет кийип алып, тасма талаасына келдим", - деген ал. Руслан Акун тасма тартуу үчүн каражат аябаганын, акырында банктан насыя алганын билдирген. Бул фильмди тартуу үчүн атайын изилдөө топ түзүлгөн. Алар көк бөрүчүлөр менен чогуу жүрүп, изилдөө жүргүзүшкөн. Андан соң гана изилдөө тобунун маалыматтарына таянып, сценарий 8 айда даяр болгон.
Борбордук шайлоо комиссиясы 3 президенттикке талапкерге талапка жооп бербегени боюнча маалымкат берди. Бул тууралуу аталган комиссиянын жыйынында белгилүү болду. Маалыматка ылайык, Бектур Асановдун, Кубанычбек Кадыровдун жана Нурлан Мотуевдун соттолгондугу жоюлбагандыктан, талаптарга жооп бербегендиги жөнүндө маалымкат берилди. Анар Зарипованын, Куттуумидин Базаркуловдун, Анаркүл Араеванын, Тынчтык Акжолтоевдин, Юлия Лилиенталдин, Чыңгыз Капаровдун, Жээнбек Искендеровдун, Елена Клипачеванын жана Султан Ажиматовдун документтери кайтарылды.
Кытайда 18 саат тынбай иштеген дарыгер көз жумду. Бул тууралуу чет элдик маалымат каражаттары жазып чыгышты. Маалыматта жазылгандай, 43 жаштагы Чжао Бянсян Шаньси провинциясында жайгашкан ооруканалардын биринде эртең менен бейтаптарды карап чыккан соң эсин жоготуп жыгылган. Дарыгерге дароо жардам көрсөтүлгөн. Буга карабастан Бянсян кийинки күнү көз жумган. Экспертизанын жыйынтыгы анын баш мээсине кан куюлуп кеткендигин аныктаган. Чжао Бянсян башкы дарыгердин орун басары болуп эмгектенген.
Борбор калаадагы базарлардын биринен 5700 сомдук товар уурдоого шектелип 30 жаштагы жаран кармалды. Бул тууралуу бүгүн, 18-октябрда Бишкек ШИИББинин басма сөз кызматынан билдиришти. Маалыматка ылайык, милицияга арыз менен 26 жаштагы жаран кайрылган. Анда ал борбордогу базарлардын биринен белгисиз жарандар жалпы суммасы 5700 сомду түзгөн жоолуктарды уурдап кетишкенин билдирген. Жүргүзүлгөн иликтөө иштеринин алкагында кылмышка шектүү катары 30 жаштагы Ысык-Көл облусунун тургуну кармалган.
"ФІНCА Банк" чакан микрофинансылык уюмдан толук кандуу банкка чейин трансформациялоонун татаал жолун басып өттү жана Кыргызстандын финансы рыногунда суроо-талапка жооп берген кызматтардын кеңири түрлөрүн сунуштап келет. 2020-жыл биздин Банктын кардарларын өзгөчө кубандырганы турат, себеби Банк өзүнүн 25 жылдыгын белгилеп жатат. Бул жылдардын аралыгында ФІНCА Банк кандай жолду басып өткөнү жөнүндө, Банктын досторун жана өнөктөштөрүн кандай жаңылануулар күтүп турганы жөнүндө, ошондой эле келечектеги пландары жөнүндө «ФИНКА Банк» ЖАК Башкармасынын төрагасы Махмуд Саидахматов айтып берди: «2019-жыл биз үчүн абдан жемиштүү жыл болду. Биз алдыга койгон бардык стратегиялык пландарыбызды ишке ашырууга, анын ичинде кредиттик жана депозиттик портфелибизди өстүрүүгө жана ошол эле учурда жаңы продукттарды ишке киргизүүгө жетиштик. Ал эми сандар жөнүндө сөз кыла турган болсок, биз депозиттер менен 17 пайызга өстүк, ал эми кредиттик портфелди 15 пайыздан ашык көбөйттүк» . Мындан тышкары, өткөн жылы ФІНCА Банк өзүнүн бизнес-процесстерин жакшырта алды, ошондой эле кредиттерди планшеттердин жардамы менен берүү процессин оптималдаштырды. Эми кредит берүү боюнча кызматкерлер кагаздарды аз пайдаланып, кардарлар менен көбүрөөк байланышып, аларга кредиттерди тез берип жатышат. Өткөн жылы интернет-банкинг да унутта калган жок, ал жакшыртылып, мобилдик банкингди ишке киргизүүдө жардам болду. «Биз бул 25 жылдын ичинде көп нерсени басып өттүк, анын ичинде толук кандуу Банк болууга жетиштик. Өзгөрбөстөн, ошол бойдон калган бир гана нерсе – бул биздин озуйпабыз, тактап айтканда, кардарларыбызга активдерин өстүрүүгө, жумуш орундарын түзүүгө жана жашоо деңгээлин жогорулатууга жардам берүүчү узак мөөнөттүү финансылык чечимдерди сунуштоо» , - деп белгиледи Махмуд Саидахматов. Юбилейлик жылдын алкагында ФІНCА Банктын кардарларын кызыктуу акциялар жана лоялдуулуктун уникалдуу программалары күтүп турат. «25 жыл бою биз кардарларыбыз менен бирге өсүп-өнүктүк, бул бизди абдан кубандырат. Бизде лоялдуу кардарлардын кеңири базасы түзүлдү, биз ал кардарларыбызга ыраазычылык билдирип кеткибиз келет. Юбилейлик жылдын алкагында биз алар үчүн жаңы мүмкүнчүлүктөрдү, өзгөчө шарттарды жана жагымдуу бонустарды даярдадык. Жаңы кардарларды да көптөгөн жагымдуу белектер күтүп турат», - деп баса белгиледи Башкарманын Төрагасы. ФІНCА Банктын бул жылга да, келечекке да амбициялуу пландары бар. Мисалга алсак, Банк өз кызматтарын мындан да ыңгайлуу кылууну жана бул үчүн санарип технологияларды ишке киргизүүнү пландап жатат. Бул болсо кеңсеге барбастан, банк кызматтарын пайдаланууга мүмкүндүк берет. Ошондой эле ушул жылы биз кардарлардын лоялдуулук программасын киргизип жатабыз. Биздин туруктуу жана лоялдуу кардарларыбыз бул программанын алкагында ар кандай бонустарга ээ болушат. «Бул пландардын баарын биздин мыкты командабыздын жардамы жок ишке ашыруу оңой эмес. Азыр анда бардык филиалдар боюнча алганда 1200 жакын адам бар. Биздин кызматкерлерибиз абдан лоялдуу жана кардарлардын муктаждыктарын эске алуу менен иш жүргүзөт. Учурдан пайдаланып, аларга биздин озуйпабызды бек сактагандыгы, коомдун жана кардарларыбыздын пайдасы үчүн иштеп жаткандыгы үчүн ыраазычылык билдирип кетким келет.
Уюшкан кылмыштуу топтун активдүү мүчөсү кармалды. Бул тууралуу УКМКнын басма сөз кызматынан билдиришти. Маалымдалгандай, ушул жылдын 14-январында УКМКнын Жалал-Абад облусу боюнча башкы башкармалыгы тарабынан Кылмыш-жаза кодексинин 208-беренесинин 1-бөлүгүндө "Опузалап талап кылуу" каралган кылмыштын белгилери боюнча кылмыштардын бирдиктүү реестрине катталган материалдын алкагында, уюшкан кылмыштуу топтун активдүү мүчөсү, 1998-жылы туулган Ж.у. А. аттуу Базар-Коргон районунун Сейдикум а/а Кызыл-Ай айылынын тургуну кармалды. Шектүү күч колдонуп коркутуу жолу менен жергиликтүү ишкерлерден 1 миллион сомдон ашык суммадагы акча каражаттарын жана башка материалдык керектөөчүлөрдү системалуу түрдө талап кылып алып жүргөн. Ошондой эле Базар-Коргон районунун Сейдикум а/а Сай айылынын аймагында жер тилкелерин өз алдынча басып алуу менен алектенип, 20 сотых жерге айыл чарба багытындагы мал сарай жана мыйзамсыз турак жай куруп алган.
Өлкө аймагында 6-7-8-9-июль күндөрү күн өтө ысып, айрым жерлерде абанын температурасы +42°Cька чейин жетет. Бул тууралуу бүгүн, 4-июлда Өзгөчө кырдаалдар министрлигинен билдиришти. Билдирүүгө ылайык, бул күндөрү Чүй, Талас, Жалал-Абад жана Баткен облустарында абанын температурасы түнкүсүн +25°C, күндүз +37, +42°Cька чейин жетиши күтүлөт. Ысык-Көл, Нарын облустарында 37 градус ысык болот.
Амстердамда туристтерге сойку кыздарды кароого тыюу салынат. Бул тууралуу чет элдик маалымат каражаттары жазып чыгышты. Маалыматта жазылгандай, Амстердамдын бийлик өкүлдөрү "кызыл чырактар кварталы" деп аталган аймакка туристтик топтордун экскурсияларына атайын эрежелерди киргизди. Эми 2018-жылдын апрель айынан тартып, беш кишиден ашык болгон туристтик топторго "кызыл чырактар кварталына" баруу үчүн мэриядан атайын уруксат кагазын алуу керек. Ошондой эле аталган кварталга барганда аларга алкоголдук ичимдиктерди, баңгизаттарды колдонууга тыюу салынат. Мындан сырткары сатыкта турган сойку кыздарды кароого жана алар менен сүрөткө түшүүгө болбойт. Туристтер үчүн бул аймакка болгон экскурсиялар жаңы мыйзам боюнча түнкү саат 11:00дө аяктайт. Аталган эрежелерге баш ийбеген туристтерге 190 евро, ал эми аларды коштоп жүрүүчү туристтик компаниялардын өкүлдөрүнө 950 евро айып салынат. "Кызыл чырактар кварталы" - Амстердам шаарындагы атайын мыйзамдуу түрдө сойкулук жана секс-индустриянын бардык түрлөрү өнүгүп жаткан аймак.
25-октябрда шаардын борбордук аянтында 2 жолу катары менен жардыруу болгон. Мындан улам 160тан ашуун адам курман болуп, 500дөн ашык адам жабыркаган. Окуя өкмөттүк имараттар жайгашкан “жашыл зонада” болгон. Кароолчулар алдын ала даярдалган террордук актыны токтотууга күчү жеткен эмес. Согушкерлер шаардын борбордук аянтына жардыргыч зат салынган 2 автоунааны жайгаштырышкан. Саат 9:30 чамасында биринчи жардыруу болуп, бир нече мүнөттөрдөн соң экинчи жардыруу болгон. Террорчулар бул аракетин “ Биздин душмандарыбыз күчтүн тилин гана түшүнүшөт ” деген сөздөрү менен түшүндүрүшкөн.
Бишкек шаарында 3 айдын ичинде 88 миң 299 бузуулар жөнүндө протокол толтурулду. Бул тууралуу милициянын кайгуул кызматынын басма сөз кызматынан билдиришти. Маалыматка ылайык, ушул жылдын 1-чейрегинин жыйынтыгы менен Бишкек шаардык ички иштер башкармалыгы боюнча милициянын кайгуул кызматы тарабынан 88 миң 299 бузуулар жөнүндө протокол толтурулуп, бул көрсөткүч өткөн жылдын 3 айына салыштырмалуу 58 миң 504 протоколго көп болгон. Алардын ичинен: Айдоочулук күбөлүгү жана тийиштүү документи жок унаа башкаруу - 1074; Мас болуп унаа айдоо - 923; Унаанын алдыңкы жана каптал терезелерин атайын караңгылатуу - 183; Тиешелүү макулдашуусу жок кайра жабдылган транспорттук каражатты башкаруу - 95; "Коопсуз шаар" долбоору боюнча - 1164 ; Авто ээнбаштык - 15; Башка жол эрежесин бузуулар - 84 миң 845. "Ошондой эле 6 миң 225 унаа ар кандай жол эрежесин бузгандыгы үчүн убактылуу токтотуучу айып короо жайына токтотулду.
Ысык-Көл облусунун Орто-Өрүктү айылында 9-класста окуган 3 бала 8-класстын окуучусун сабады. Бул тууралуу порталына Ысык-Көл ОИИБинин басма сөз катчысы билдирди. "2-февралда Орто-Өрүктү айылында 9-класстын үч окуучусу жана 8-класстын бир окуучусунун ортосунда пикир келишпестик чыккан. Үчөө бир окуучунун денесине жаракат келтирген. 3-февралда 8-класста окуган баланын апасы Ананьево аймактык милициясына арыз менен кайрылган. Бул факты боюнча тиешелүү экспертизалар дайындалып, мектепте жашы жете электердин иштери боюнча инспекторлор тарабынан окуучуларга түшүндүрүү иштери жүргүзүлүүдө.
Бүгүн, 13-июлда ырчы Айчүрөк Иманалиева Анжелика Бекболиеванын маркум Мухтар Өмүракунов менен кол кармашып түшкөн сүрөтү боюнча өз пикирин билдирип, ага кайрылуу жасаган. Бул боюнча Анжелика да үн катып, Айчүрөк Иманалиеванын айткандарынын баары калп дейт. “Бул сүрөт Орусияга гастролдоп барган кезде тартылган. Анда мен 16-17 жашта болчумун. Концерт бүткөн соң эже менен Мухтар байке экөө мени ээрчитип алып түнкү клубга барышып, бирок менин жашым 18 жашка жете элек болгондуктан клубга кирбей калышкан. Анан башка жактан эле тамактанып отуруп, өздөрү вальс бийлеп, аларды мен сүрөткө тарткам. Андан соң Мухтар байке “кел, экөөбүз да бийлеп жаткандай түшөлү” дегенинен Айчүрөк эже бизди тарткан. Ал күнү түшкөн бир эле бул фото эмес, дагы бир канча сүрөттөр бар. Бул тууралуу жолдошум да билет. Себеби ал кезде Урмат (ред. жолдошу) Москвада иштечү, биз жаңыдан таанышып сүйлөшүп жаткан элек. Андыктан азыр ал мага дем-күч берип, “эжеңдин сөзүнө кирип урушуп кетмек белек?” деп, күлүп койду. Ал эми фотосессия тууралуу айтсам, анда эжени мен эмес, тескерисинче, ал мени чакырган. Ал кезде Айчүрөк эже менин продюсерим болгондуктан анын сөзүн эки кылбашым керек эле. Сүрөттү Динара Макешова аттуу фотограф тарткан. Ал мени тартып бүткөнгө чейин Айчүрөк эже эч жакка чыкпай эле, жанымда отурган. Тартуу иштери бүткөн соң фотосессия кымбат турарын жана ал мага Айчүрөк эже менен Мухтар байкенин атынан белек экенин айтышкан. Анан да ал сүрөттө мен жылаңач эмес, фотографтын сунушу менен үстүмө материал жаап, колума гитара кармап тургам. Анда моюнум эле көрүнбөсө, денем таптакыр көрүнбөйт. Эгер ал сүрөт коомго жарыяланса, мен эч уялбайм. Аны искусство катары кабыл алам. Учурда кайрымдуулук иштери боюнча чуркап жүргөндүктөн, эжеге теңелип айтышканга убакытым жок. Өткөндө эле радиолордун биринин концертинде ырдап жатсам, ноутбук турган жерге келип музыканы өчүрүп салды. Аны көргөндөр, улуу эле эженин мага теңелип жатканына таң калышты. Ушундан көрө жалпыга жардамы тийген иштер менен алектенсе болмок. Анын айткан сөздөрү мага эч кандай таасир эткен жок.
Испанияда анатомия мугалими окуучуларына адамдын түзүлүшүн сүрөттөгөн атайын костюм кийип, сабак өткөн. Бул тууралуу испаниялык басылмалар жазып чыгышты. Маалыматта айтылгандай, 43 жаштагы Вероника Дуке Испаниядагы мектептердин биринде 15 жылдан бери мугалим болуп иштейт. Ал анатомия сабагын окуучуларына кызыктуу, өзгөчө кылып өткөнгө ар дайым аракет кылып келген. Бул жолу Вероника адамдын түзүлүшүн толугу менен чагылдырган атайын костюм кийип келген. Бул идеясын күйөөсү колдоп, тартып алган сүрөттөрүн социалдык баракчасына жүктөгөн. Бул сүрөттөр аз убакыттын ичинде коомчулукка тарап, элдин мактоосуна татыган. Аракетчил мугалимдин идеясы жана ишине болгон өзгөчө ыкмасы мектептин жана окуучулардын да купулуна толгон.
"Мегаком" компаниясынын тегерегиндеги чыр Жогорку Кеңеште кийинки жумада карала турган болду. Тиешелүү чечимди депутаттар бүгүн, 6-октябрда кабыл алышты. Ага ылайык, аталган маселе боюнча депутаттык комиссия түзүлмөкчү. Эскерте кетсек, кечээ, 5-октябрда "Вечерний Бишкек" басылмасы “Ата Мекендин” депутаттары Өмүрбек Текебаев , Аида Салянова жана Алмамбет Шыкмаматов “Мегакомдун” айланасындагы жаңжалдар менен тыгыз байланыштуу жана бул компанияда жеке кызыкчылыктары бар. Тагыраак айтканда, өздөрүнүн үлүштөрү бар. Үлүштөрү Максим Бакиевдин атына катталган оффшордук компанияларда жайгашкан”, - деген маалыматты жазган. Алмамбет Шыкмаматов бул маалыматты жалган деп, себептерин түшүндүргөн .
8-майга чейин тоолуу райондордо жана ашууларда кар көчкү түшүүсү мүмкүн. Бул тууралуу Өзгөчө кырдаалдар министрлиги эскертет. Маалыматка ылайык, 8-майга чейин күтүлүп жаткан жаан-чачынга жана күндүн жылышына байланыштуу тоолуу райондордо жана Ош-Бишкек унаа жолундагы Төө-Ашууга, Ала-Белге, Чычкан өрөөнүнө, Каракол-Эңилчек унаа жолунун Чоң-Ашуу өтмөгүнө, Барскоон-Ак-Шыйрак унаа жолунун Барскоон жана Сөөк өтмөктөрүнө кар көчкү түшүшү мүмкүн. Ошондой эле Өзгөчө кырдаалдар министрлиги кар көчкү түшүүсү мүмкүн делген аймактарда айдоочуларга 500 метр аралыкты сактоо керектигин эскертишет.
"Эне тилге эки мүнөт" рубрикасынын бул жолку чыгарылышында "Этегине намаз окуу" фразеологизминин маанисине көңүл бурабыз. Себеби эл арасында бул сөз айтылганы менен көпчүлүк маанисин биле бербейт эмеспи. Аталган фразеологизмдин маанисин Кыргыз улуттук университетинин кыргыз филологиясы факультетинин улук окутуучусу Айгүл Табалдиева айтып берди. Этегине намаз окуу - бирөөгө сыйынуу, айткан-дегенинен чыкпай көзүн кароо, көшөкөрлөнүү, кошомат кылуу, кулдук уруу. Мисалы: Башкарма боло электе өз агасы Мендирман Шоорук менен Бердибайдын этегине намаз окуган көшөкөрү эле (Түгөлбай Сыдыкбеков). Нөкөн менен өмүр шерик болмок түгүл, этегине намаз окууга тура чуркоочуларды жок деп ким айта албайт.
Өзбек ашпозчулары Ташкент шаарында 9-июлда узундугу 15 метр 20 сантиметр болгон шаурма жасашты. Бул тууралуу өзбекстандык басылмалар жазып чыгышты. Шаурма үчүн 310 килограмм этти 7 саат бою кууруп, бир убакта 30 ашпозчу лавашка орогон. Андан тышкары бир нече кап ун, 5 килограммдан помидор, бадыраң жана 15 литр атайын соус керектелген. Шаурманын диаметри 10 сантиметрден бир аз ашкан.
Санкт-Петербургда Кыргыз өлкөсүнөн барган мигранттар жетекчисин тоноп, курулуп бүтө элек имаратка камап коюшкан. Бул тууралуу орус басылмалары жазышууда. Маалыматка ылайык, окуя 20-июнда болгон. " Маршал Казаков көчөсүндөгү турак жай комплексинин курулушунда иштеген 4 мигрант менен жетекчисинин ортосунда пикир келишпестик пайда болгон. Кыргыз өлкөсүнөн келген курулушчулар Украинанын жараны болгон бригадирин сабап, 15 миң рубль өлчөмүндөгү акчасын жана уюлдук телефонун тартып алышкан. Андан кийин бригадирди 16 кабат имараттын 5-кабатындагы бөлмөлөрдүн бирине камап салышкан.
Бүгүн, 25-октябрда Евразия экономикалык комиссиясынын Энергетика жана инфраструктура министри Арзыбек Кожошев автотранспорт жана жол чарба кызматкерлерин кесиптик майрамы менен куттуктады. Бул тууралуу ал М.Рыскулбеков атындагы Кыргыз экономикалык университетинде өткөн "Экономикалык реалдуулуктун жаңы чакырыктары" эл аралык илимий-практикалык конференциясында айтты. Евразия экономикалык комиссиясы тарабынан ө лкө аймактарындагы транспорт потенциалын жана инфраструктурасын өнүктүрүүдөгү натыйжалуу иштери, ЕЭБдин алдында турган транспорт жана инфраструктура маселелери боюнча милдеттерди чечүүгө, транспорт чөйрөсүндө евразиялык интеграцияны өнүктүрүүгө активдүү катышкандыгы үчүн Транспорт жана коммуникациялар министрлигинин өкүлдөрү сыйланды. Алар: - Евразия экономикалык комиссиясынын «Евразиялык интеграцияны өнүктүрүүгө кошкон жеке салымы үчүн» төш белгиси - Текебаев Тилек Кыдырмаевич - Транспорт жана коммуникациялар министри; - Евразия экономикалык комиссиясынын Ардак грамотасы - Бариев Ырысбек Жантаевич - Транспорт жана коммуникациялар министринин орун басары; - Евразия экономикалык комиссиясынын Ардак грамотасы - Ибраев Данил Турсунбекович - Кыргыз өнөр жайчылар жана ишкерлер союзунун (КСПП) президенти.
Аламүдүн районунда дайынсыз жоголгон 7 жаштагы кыз кызматтык иттин жардамы менен табылды. Бул тууралуу Ички иштер министрлиги билдирди. Билдирүүгө ылайык, 26-октябрында болжол менен саат 23:00 чамасында 102 кызматына Аламүдүн районунун Маевка айылында 7 жаштагы кыз жоголгондугу тууралуу маалымат келип түшкөн. Кызды издөөгө ыкчам-тергөө тобу тартылган. Билдирүү боюнча окуя болгон жерге ИИМдин Кинология борборунун тескөөчү-кинологу Эрмек Жумамүдүнов жыт аркылуу адамдарды издеген Ора аттуу кызматтык ити менен келген. Бир нече тилкени тинтиген ит кинологду жолдун жээгиндеги бадалдардын жанына алып келген. Ал жерде тоңуп, коркуп отурган жогорудагы кыз табылган. "Жоголгон кызды ит тапкан. Кызматтык ит кыздын кийиминдеги жыт аркылуу изине түшкөн.
Журналист Болот Темиров эки берене менен акталды. Бул тууралуу Свердлов райондук сотунан маалымдашты. Маалыматта айтылгандай, бүгүн, 28-сентябрда Свердлов райондук соту журналист Болот Темировдун иши боюнча чечим чыгарды. "Судья Акылбек Адимов Кылмыш-жаза кодексинин 283-беренеси (баңгизат каражаттарын, психотроптук заттарды жана алардын аналогдорун мыйзамсыз жасоо) жана 378-берене (мамлекеттик чек араны мыйзамсыз кесип өтүү) боюнча актады.
Фейсбук менен Мессенжер мындан кийин Wіндоwс жана Wіндоwс Пһонэ`дун эски версияларында иштебейт. Мындай маалыматты бүгүн, 28-мартта чет элдик басылмалар жазып чыгышты. Маалыматка ылайык, апрелдин башынан тарта Wіндоwс Пһонэ 8 жана 8.1дин колдонуучулары Мэссэнгэр`ди колдоно албай калышат. Мындай өзгөрүүлөр Фаcэбоок тиркемесине дагы тиешелүү. Ал Wіндоwс Пһонэ`до, компьютерлердеги Wіндоwс 8 жана Wіндоwс 8.1 версияларында иштебей калат дешүүдө. "Тилекке каршы, апрелден баштап, сиздер колдонуп жаткан фейсбук жана мессенжер тиркемелери иштебей калат. Фейсбук аркылуу кат алмашуу үчүн Фейсбук тиркемесин акыркы версиясына чейин жаңылашыңыз керек", - деп билдирген Фейсбук социалдык тармагынын өкүлдөрү. Ошондой эле компания колдонуучуларга компьютерлерди, смартфондорду жаңылап же башка операциялык системди колдонууга өтүп, Фейсбукка кирүүнү сунуштаган. Өткөн жылдын аягына карата алынган маалыматка караганда Wіндоwс-смартфондордун 16 пайызы гана Wіндоwс 10 Мобілэ`дын башкаруусу алдында иштеген. Ал эми 80 пайызы Wіндоwс Пһонэ 8.1ге таандык.
Бүгүн, 18-сентябрдан 19-сентябрга караган түнү Европадагы эң беделдүү футболдук мелдештин бири - Чемпиондор Лигасы старт алат. Бул күнү 4 тайпадагы командалар өз ара беттешип, алгачкы 3 упайды алуу аракетин көрүшөт. Күндүн башкы беттеши катары "Интер" - "Тоттенхэм" жана "Ливерпуль" - "ПСЖ" клубдарынын ортосундагы оюндарды саноого болот. Беттештер Бишкек убактысы боюнча саат 01:00дө башталат. "В" тайпасы "Барселона" (Испания) - "ПСВ" (Нидерланды); "Интер" (Италия) - "Тоттенхэм" (Англия); Беттештер Бишкек убактысы боюнча саат 22:55те башталат. "С" тайпасы "Ливерпуль" (Англия) - "ПСЖ" (Франция); "Црвена Звезда" (Сербия) - "Наполи" (Италия); Беттештер Бишкек убактысы боюнча саат 01:00дө башталат. "Д" тайпасы "Галатасарай" (Түркия) - "Локомотив Москва" (Орусия); "Порту" (Португалия) - "Шальке" (Германия);
Бүгүн, 2-нояьрда Бишкектеги Ак Босого конушунда ичүүчү суу бообойт. Бул тууралуу "Бишкексууканал" ишканасынан билдиришти. Белгиленгендей, суу саат 10:00дөн 17:00гө чейин токтотулат. Мындай чара Ак Босого-1, Ак Босого-2 суу сактагычтарында жана шаардык суу түтүктөрүндө оңдоо иштерин жүргүзүүгө байланыштуу.
Чүй облусунда 5 адамдын өмүрүн алган жол кырсыгынан улам ооруканага түшкөн 2 баланын бири палатага которулду. Бул тууралуу порталына Саламаттыкты сактоо министрлигинин басма сөз кызматы билдирди. "Бул балдар - бир туугандар. Кырсык катталгандан кийин Ысык-Ата аймактык ооруканасына 3 бир тууган тең алынып келген. Андан соң алган жаракаттарынан улам 1 жаштагысы каза болуп калган. Ал эми экөө №3-балдар ооруканасына которулушкан. Учурда бирөө палатага которулса, бирөө жандандыруу бөлүмүндө жатат. Бирок баштапкы абалына караганда жылыш бар", - деди маалымат катчы. Эске салсак, 24-июлда саат 08:15 чамасында Форд Трансіт үлгүсүндөгү унаа Ивановка-Ак-Сай унаа жолунда түштүктөн түндүктү көздөй бара жатып, ага каршы тилкеде келе жаткан Тойота Cамры унаасы менен сүзүшкөн. Кырсыктын кесепетинен Форд Трансіт унаасынын айдоочусу окуя болгон жерден каза болгон.
"Элдик видео" бөлүмүнө "Таң калтырган көз боёмочулар (кайталабагыла!)" деген аталыштагы видео жүктөлдү (ник: Мээрі777). Видеодо өзгөчө өнөрлөрү менен көрүүчүнү таӊ калтырган көз боёмочулар тууралуу сөз болот. Алсак, алардын бири израилдик Хези Дин бир нече метр бийиктикте колу менен соода үйүнө таянып тура алган. Бул трюктун сырын билүүгө миӊдеген адамдар келишип, бирок иллюзионист кандайча жерден алыста турганын аӊдап түшүнө албай коюшкан. Маалыматтарга караганда, бул анын элди биринчи жолу таӊ калтырып жатканы эмес. Буга чейин ал муз үстүндө 3 сутка өткөрсө, асман тиреген имараттан секирип кеткен жана тамак-аш, уйкусуз 28 метр бийиктиктеги устунда бир суткадан ашуун күнүн өткөргөн. Мына ушундай жана башка кайталангыс жөндөмгө ээ иллюзионисттер жөнүндө видеодон кененирээк көрүӊүз.
21-сентябрдан 22-сентябрга караган түнү Баткен облусундагы чек арадагы кырдаал тынч өттү. Бул тууралуу президенттин Баткен облусундагы ыйгарым укуктуу өкүлү Абдикарим Алимбаев билдирди. " Кечээ күнү эки облустун жетекчилери, күч структураларынын өкүлдөрү менен биргеликте чек арада тынчтыкты сактоо багытында бир канча жумуштарды алып бардык. Бүгүн дагы улантабыз. Акыркы күндөрү социалдык тармакка айрым интернет колдонуучулары тарабынан такталбаган маалыматтар таркалып жатат. Ошондуктан туура эмес, такталбаган маалыматтарды бербөөгө жана ишенбөөгө чакырып кетем" , - деди облус башчысы.
" Талас облусунда өтүп жаткан Улуттук көчмөндөр оюндарына жергиликтүү тургундардан акча чогултулуп жатат. Мугалимдер 200 сомдон чогултуп беришти. Дарыгерлер бир күндүк айлык маянасын которот ". Мындай маалымат бүгүн, 20-сентябрда ЖМКнын биринде жарык көрдү. Өкмөттүн Талас облусундагы өкүлчүлүгүнүн маалымат кызматы бул маалыматты четке какты. "Бул жалган маалымат, эч кимден эч кандай акча чогултулган жок, элди ар түрдүү туура эмес маалыматтарга ишенбөөгө чакырабыз", - деп билдиришти маалымат кызматынан.
Бүгүн, 1-апрелге карата Бишкек-Ош унаа жолундагы абал туруктуу. Бул тууралуу ӨКМнын басма сөз кызматынан билдиришти. Маалыматка ылайык, кар жаагандыгына байланыштуу жана унаа тыгындарын болтурбоо максатында саат 08:30дан тартып Суусамыр-Талас-Тараз унаа жолунун Талас районунун Талды-Булак айылында пост уюштурулуп, оор жүк ташуучу унааларга убактылуу чектөө киргизилген. Бишкек-Ош унаа жолунун абалы туруктуу.
"Бакай Банк" 2019-жылдын 1-майынан тарта "Жеке Консьерж" ("Персональный Консьерж") аталышындагы тейлөөнү сунуштайт. Бул жаңы кызматты "Бакай Банктын" Віса Голд карталарынын бардык ээлери пайдалана алышат. "Жеке Консьерж" - бул толук сутка иштеген кызмат. Ал ар бир маселелерди чечүүдө сиздин жеке жардамчыңыз боло алат. "Консьерж" - суткасына 24 саат, жумасына 7 күн, дүйнөнүн ар бурчунда сиздин тапшырмаңызды аткарганга, толук маалымат бергенге жана картаңыздан төлөм жасоого жана алдын ала ээлөөгө даяр болот. Жаңы кызматтын бардык артыкчылыктары тууралуу "Бакай Банктын" төлөм системдерин башкаруу бөлүмүнүн башчысы Чыңгыз Ташмамбетов айтып берди. "Жеке Консьерж" - бир телефон чалуунун аралыгында саякаттоо жана жашоо стили боюнча эксперт. Ал дүйнөнүн ар жеринен орус жана англис тилинде тейлей алат. Кызмат "Бакай Банктын" Віса карталарынын ээлери үчүн акысыз. Жөн эле +996 телефон номерине чалсаңыз, жеке жардамчыңыз сиздин ордуңузга баарын жасап коёт! "21-кылымда бардык маселелер бат жана сапаттуу чечилиши зарыл, ошондуктан "Жеке Консьерж" кызматы алмаштырылгыс. Бүгүн биз дээрлик бардык маалыматты интернеттен издеп жатканыбыз сыр эмес. Буга көп убакыт жана мээнет коротууга мажбурбуз. Эми бул ишти сиз үчүн "Жеке Консьерж" кызматы жасай алат. Ал сизге толук маалыматты интернеттен да, өздүк программалары аркылуу да таап бере алат. Ошондой эле бул кызмат күнүмдүк жашоодо алмаштыргыс жардамчыңыз боло алат ", - деп белгиледи Чыңгыз Ташмамбетов. "Сиздин Жеке Консьержиңиз эмне кыла алат?" 1. Саякатты уюштурууну Консьерж саякаттоого байланыштуу бардык маселелерди чечүүгө жардам берет - аба жана темир жолго билет издеп сатып алууга, мейманканадан номерди алдын ала ээлөөгө, унааны ижарага алууга жана башкалар. 2. Эс алуу Консьерж сиздин эс алууңузду жаңыча уюштуруп бере алат. Сиз яхтаны, тик учакты, эксклюзивдүү унааны жана тез жүргөн катерди ижарага ала аласыз. Сиз үчүн ресторандар, эс алуучу жайлар, театралдык оюндардын жана тасмалардын бет ачарлары жеткиликтүү болот. 3. Бизнес-тейлөөлөр Консьерж так жана өз убагында сиздин тапшырмаңызды аткарат, иш же жолугушуу жөнүндө эскертет, маанилүү сүйлөшүүлөр үчүн бардыгын уюштуруп берет, валюталардын курсу жана биржалык индекстер боюнча маалымдайт, жоопкерчиликтүү күнү сизди ойготот. 4. Үй иштери боюнча жардам Консьерж эс алуудан жана жакындарыңыз менен жолугушуудан алаксыткан маселелерди чечүүгө жардам бере алат. Ал үй иштерин өзүнө алууга даяр: азык-түлүктөрдү жеткирүү, үй жыйноо, кир жуу, сантехникти же электрикти чакыруу. Чыңгыз Ташмамбетовдун айтымында, Віса Голд картасын ачып жаткан бардык жаңы кардарларга "Бакай Банк" автоматтык түрдө "Жеке Консьерж" кызматын берет. "Бакай Банк" бул жаңы кызматын ишке киргизип жатканына байланыштуу пайдалуу Віса Голд картасы боюнча тарифтерди жогорулатпайт. Бул кызмат мурдагы тарифтердин негизинде иштейт ", - деди ал. " Жеке Консьерж" жаңы кызмат болгондуктан "Бакай Банктын" Віса Голд картасы бар кардарлары банктын каалаган кеңсесине барып аны орнотуп алса болот. Же биздин колл-центрге чалып адистерди чакыра алат ", - деп түшүндүрдү Чыңгыз Ташмамбетов. "Жеке Консьерж" кызматы боюнча кошумча маалыматты 0312610061, мобилдик 6111, WһацАпп: +996554006111 номерлери аркылуу алса болот. *** "Бакай Банк" ААКсы - 20 жылдан ашык мезгилден бери Кыргыз мамлекетинин жашоочуларына финансылык кызматтын кеңири түрүн көрсөтүп келе жатат.
Белоруссиялык журналист Вячеслав Федоренко убадасын аткарып гезиттин барактарын жеди. Бул тууралуу чет элдик маалымат каражаттары жазып чыкты. Маалыматка ылайык, журналист буга чейин Минсктин "Динамо" хоккей командасы "Гагарин" кубогунда алдыга озуп чыкса, гезиттин барактарын жейм" деп убада кылган. Жыйынтыгында Белоруссиянын "Динамо" камандасы Орусиянын "Нефтехимик" командасы менен кез келип, 2:1 эсебинде утуп финалдык беттешке жакындаган.
Министрлер кабинетинин төрагасы Акылбек Жапаров Чүйдүн Сокулук районундагы социалдык-эмгек реабилитациялык борборунун ачылышына катышты. Бул тууралуу бүгүн, 7-февралда өкмөттүн маалымат кызматынан кабарлады. "Борбор 3 кабаттан турат, анда студенттер жана окуучулар үчүн окуу кабинеттери, тигүү жана жыгач устачылык цехи, майыптардын арабасын оңдоочу устакана бар. Ошондой эле ден соолугунун мүмкүнчүлүктөрү чектелген адамдардын ыңгайлуу жашоосу үчүн 16 батир каралган", - деп айтылат маалыматта.
Каарманыбыз 2016-жылы Пусан кинофестивалында «Азиядагы эң мыкты режиссёрлордун бири» деген сыйлыкты алган. Ал эми «Беш кемпир» тасмасы Азия боюнча 100 тасманын бири болгон. Ал тууралуу киночулар «бүтүндөй кыргыз киносу алган сыйлыктар Актан Арым Кубаттын сыйлыгына жетпейт» дешет. 17-ноябрь – Кыргыз киносунун күнүн утурлай, агабыздан атактуулуктун жолу кандай болгону тууралуу маек курдук.
Африка экиге бөлүнүүдө. Кениянын түштүк-батыш жагында чоң жарака пайда болду. Бул тууралуу чет элдик маалымат булактары жазууда. Маалыматка ылайык, Кениянын түштүк-батышында чоң жарака пайда болгон. Бул Африка континентинин экиге бөлүнүү процессинин бир бөлүгү болуп калды. Бул процесс миллион жылдарга созулуп, биз көнүп калган континенттердин формасынын өзгөрүүсүнө алып келет. Аталган жарака акыркы учурда көп катталган сейсмикалык активдүүлүктөн жана көп күн бою жааган жамгырдан улам пайда болгон. Ал Нарок жана Май-Махиу шаарларын байланыштырган унаа жолунан өткөн. Жараканын тереңдиги жана туурасы 15 метрден ашкан. Жергиликтүү бийлик унаалардын өтүшүн камсыздоо үчүн жараканы таштар менен толтурткан. Окумуштуулардын айтымында, келечекте Африка континенти чоң Нубия жана кичи Сомали деп экиге бөлүнөт. Он миллиондогон жылдардан соң жараканын ордуна океан пайда болот.
Бүгүн, 1-октябрда Жалал-Абад шаарынын мэри Эрнисбек Ормоков жана шаардык кеңештин депутаты Назгүл Айдарова шаардагы бир топ улгайган инсандардан кабар алып, азык-түлүк баштыктары менен акчалай белектерин тапшырып, майрамы менен куттуктап кайтты. Бул тууралуу Жалал-Абад шаардык мэриясынан кабарлашты. Калаа башчысы: “Сиздер турмуштук мол тажрыйбаңыздар менен бизге кеп-кеңешиңиздерди берип туруучу асыл инсандарсыздар. Сиздер майрам күнү гана эмес, ар дайым камкордук көрсөтүү биздин милдет", - деп баса белгиледи. Ошондой эле аймактык башкармалыктардын башчыларына карылардан ар дайым кабар алып, зарыл болгон каражаттар, азык-түлүктөрдөн көмөк көрсөтүп туруу тапшырмасын берди. Эске салсак, Жалал-Абад шаарында жалпы пенсия курагындагы 8 миңден ашуун улгайган жаран бар.
Бишкекте 24-сентябрда ХХІІ Олимпиада оюндарынын коло медалынын ээси, жөө күлүк Сатымкул Жуманазаровдун элесине арналган жарым марафон өтөт. Бул тууралуу Дене тарбия жана спорт департаментинен билдирди. Маалыматка ылайык, анын алкагында 21,1 чакырым, 10 чакырым, 3 чакырым, скандинавиялык басуу жана 1 чакырым (жаш жеткинчектер) аралыгында жарыштар өтөт. Жарыштар “Газпром” ден соолукту чыңдоо борборунда старт алат. Толук маалымат: .
Жети-Өгүздө беш тургун өз ыктыяры менен катталбаган ок атуучу куралдарын тапшырышты. Бул тууралуу Ысык-Көл ОИИБинин басма сөз кызматынан билдиришти. Маалыматка ылайык, милициянын көчмө кабылдамалары айылдарды кыдыруу учурунда мыйзамсыз сакталган ок атуучу куралдарды өз ыктыярлары менен тапшыруу боюнча активдүү түшүндүрмөлөрдү жүргүзүшүүдө. "Жети-Өгүз районунун Дархан жана Саруу айылдарынын жашоочуларын милициянын көчмө кабылдамасы менен кабыл алуу учурунда жергиликтүү айыл тургундары ата-энелеринен калып, ушул күнгө чейин катталбай жүргөн 5 даана сайсыз мылтыктарын өз ыктыярлары менен өткөрүп беришти. Аларга өз ыктыярлары менен тапшырылган ок атуучу куралдар тийиштүү текшерүүлөрдөн өткөндөн кийин өздөрүнүн аттарына кайрадан мыйзам жүзүндө каттоонун жол-жобосу кеӊири түшүндүрүлүп берилди. Жергиликтүү эл менен жолугушуу учурунда милиция кызматкерлери, эгерде жаран ок атуучу куралдын ээси болбосо, анда аны сактоого жана колдонууга мыйзам алкагында тыюу салынарын дагы бир жолу эскертишти.
Бир суткада Казакстанда 446 адамдан коронавирус аныкталды. Бул тууралуу бүгүн, 21-июнда казакстандык басылмалар жазып чыгышты. Маалыматка ылайык, Түндүк Казакстан облусунда 26, Акмола облусунда 22, Чыгыш Казакстан облусунда 28, Костанай облусунда 14, Павлодар облусунда 20, Түркестан облусунда 23, Ак-Төбө облусунда 20, Караганда облусунда 61, Жамбыл облусунда 19, Батыш Казакстан облусунда, 30, Чимкент шаарында 32, Алматы шаарында 66, Нур-Султан шаарында 53, Кызылордо облусунда 8, Алматы облусунда 8, Атырау облусунда 16.
АКШнын Хьюстон университетинин окумуштуулары коронавирусту жок кылган аба чыпкасын иштеп чыгышты. Бул тууралуу чет элдик басылмалар жазышууда. Маалыматка ылайык, никелдик пенопласттан жасалган чыпка коронавирусту кармап, жок кылуу үчүн 200 градуска чейин ысытылат. Мындай чыпкадан өткөн аба бир эле вирус эмес, башка дагы көптөгөн инфекциялардан да тазалайт. Галвестон улуттук лабораториясында жүргүзүлгөн буга чейинки эксперименттер абадагы вирустун 99,8 пайыздан ашыгын чыпкалаганын далилдеди. Ал эми вирус никель көбүгүн колдонуу аркылуу жок кылынат.
Айрым массалык маалымат каражаттары Токмок аймактык шайлоо комиссиясы "Эл биримдиги" партиясынын каттоосун жокко чыгарды деп жазышууда.  порталы Токмок аймактык шайлоо комиссиясына байланышканыбызда, маалыматтын чын-төгүнүн айтышкан жок. Териштирүү жүрүп жаткандыгын белгилешти. Белгилей кетсек, Токмок шаардык кеңешине ат салышкан 6 партиянын ичинен 7 пайыздык ченемден 5 партия өткөн. Алар: "Бирге-Вместе" - 28,27 пайыз; "Эмгек" - 24,82 пайыз; "Асыл мурас-жаштар" - 16,66 пайыз; "Патриот ынтымагы" - 13,69 пайыз;
Бүгүн, 26-декабрда Бишкек шаардык сотунда депутат Аида Салянованын кылмыш иши боюнча соттук отуруму уланууда. Соттук коллегия түшкү тыныгууга чейин жалпы 7 томдон турган иш материалдардын 4-томуна териштирүү жүргүзүп, калган 3 томду тыныгуудан кийин кароону чечти. Бүгүн иш материалдар териштирилип бүткөн соң Саляновага акыркы сөз берилип, соттун өкүмү угузулушу мүмкүн. Эскерте кетсек, Салянова "Юстиция министри болуп турганда кылмыш жасаганы үчүн издөөдө жүргөн Алексей Елисеевдин адвокаттык лицензиясын узарткан" деп айыпталып, 10-октябрда Ленин райондук соту тарабынан күчөтүлгөн тартипте 5 жылга эркинен ажыратылган.
Мындан бир апта мурун Клара Алибекованын машинанын ичинде отуруп, милиция кызматкерлеринен жардам сурап жатканы, ал эми милиция кызматкерлери кайра ырчыны шылдыңдап “ Аты-жөнүңдү айт биринчи. Крышаң кетип калган жок беле? Зордуктаган жокпу? Качан, каерден зордуктайм деди? ” деген сыяктуу үстөккө-босток суроолорду беришкен видеосу интернетке жарыяланды. Ырчы бул туурасында оюн билдирүү үчүн редакциябызга кайрылды. “А лардын мени видеого тартып жатканын деле билген эмесмин. Суроолоруна жооп берип бүтк ө ндөн кийин “ бар, эми түш ” деп унаадан түртүп чыгарып кетип калышты. Көрсө, мен милиция кызматкерлерине жардам сурап кайрылсам алар шылдыңдап видеого тартып, интернетке жарыялап жиберишиптир ”, - дейт . Кайрылгандарга жардам бергендин ордуна келекелөө туурабы? Бул тууралуу Бишкек ШИИББинин маалымат кызматы эмне дешет?
Акыркы сутка ичинде 60 жарандан коронавирус илдети аныкталды . Анын көбү Нарындан. Ошентип, ооруну жуктуруп алгандардын жалпы саны 1722ге жетти. Айыккандардын саны 25 бейтапты түздү . 15и Бишкек шаарындагы, 10у Нарын облусундагы ооруканадан чыкты. Ак халатчандардын арасынан дагы 14үнөн вирус аныкталып , ооруга кабылган медициналык кызматкерлердин жалпы саны 344кө жетти. Бишкектин мэринин айтымында, коронавирустун симптомдору менен адамдар ооруканага кайрылышууда. Бирок алар илдетти кайдан жуктуруп алышканын билишпейт турганын шаар башчысы билдирди . Бишкектеги Республикалык жугуштуу оорулар ооруканасы дезинфекция иштерин жүргүзүү үчүн жабылат . Ошко Екатеринбургдан 233 Кыргыз жараны кайтып келди. Алардын көбү курч муктаждыгы бар адамдар . Күн ичиндеги кабарлардын ток этери Кыргыз өлкөсүндө коронавирус аныкталгандан тарта жарыяланууда.
Бүгүн, 12-октябрда президенттикке талапкерлер ортосундагы теледебаттардын акыркы туру өтүүдө. Ага талапкерлер Адахан Мадумаров, Азимбек Бекназаров, Темир Сариев, Арсланбек Малиев катышууда. Сооронбай Жээнбеков телетаймашка келген жок. Талапкерлер хиджабга тыюу салууга кандай көз карашта экенин айтышты. Сариев ар бир элдин өз маданияты, каада-салты болорун айтып, аны муундан-муунга өткөрүп берүү милдет экенин билдирди. Малиев да Кыргыз элине бөтөн элдин маданияты таңууланып жатканын эскертти. Мадумаров тыюу салуу менен көп ийгиликке жетүү мүмкүн эместигин белгилеп, дин боюнча башынан туура тарбия берүү зарылдыгын айтты.
Нарын облусуна караштуу Кочкор районунда катталган жол кырсыгында 1 жүргүнчү каза тапты. Бул тууралуу бүгүн, 26-майда Өзгөчө кырдаалдар министрлигинен билдиришти. Маалыматка ылайык, жол кырсыгы Кочкор-Нарын унаа жолунун 2-чакырымында орун алган. Анда Жигули жана Фольксваген Пассат үлгүсүндөгү унаалар сүзүшкөн. Натыйжада экинчи унаанын 1980-жылы туулган Садырбек С. аттуу айдоочусунун колу сынып, 1973-жылы туулган Космос Б. аттуу жүргүнчүсү кырсык болгон жерден каза болгон.
Айыл, суу чарба жана аймактарды өнүктүрүү министри Аскарбек Жаныбеков 1964-жылдын 27-февралында Ысык-Көл облусунун Ак-Суу районунун Тепке айылында туулган. 1986-жылы Кыргыз айыл чарба институтун аяктаган. Эмгек жолу: 1980-жылы – “Ысык-Көл” совхозунун курулуш цехинде жумушчу; 1981-1986-жылдары - Кыргыз айыл чарба институтунун студенти; 1986-1987-жылдары - “Ысык-Көл” совхозунун агроному; 1987-1989-жылдары - “Ысык-Көл” совхозунун башкы гидротехниги; 1989-1996-жылдары - “Жыргалаң” совхозунун башкы агроному; 1996-2003-жылдары - Ак-Суу райондук суу чарбасынын начальниги; 2003-2004-жылдары - Ысык-Көл облустук мамадминистрациясынын башчысынын орун басары; 2004-2005-жылдары - “Рейна Кенч” асыл тукум чарбасынын төрагасы; 2005-2011-жылдары- “Шумкар ЫККФ” ААК башкы директорунун орун басары, башкы директору; 2011-2012-жылдары - “Рейна Кенч” агрокомплексинин башкы директору; 2012-жылдары - Айыл чарба жана мелиорация министри; 2013-жылдары – өкмөттүн Ысык-Көл облусундагы ыйгарым укуктуу өкүлүнүн биринчи орун басары;
Ички иштер министри Мелис Турганбаев диний адис Кадыр Маликов менен экстремизм жана терроризмге каршы күрөшүүнү талкуулады. Өлкөдөгү диний кырдаал, экстремизм жана терроризмдин алдын алуу жолдору, Маликовго кол салууга шектүүлөрдүн бири Түркиядан кыргыз жерине алынып келингени тууралуу сүйлөшүштү. Муну 23-мартта ИИМдин маалымат кызматы билдирди. Эске сала кетсек, Кадыр Маликов 2015-жылы 26-ноябрда белгисиз адам менен чырдаша кетип, бычактан жаракат алган . Турганбаев эксперт Кадыр Маликовго коргонуу үчүн травматикалык тапанча белек кылды. Министрдин бул кадамын "милициянын алсыздыгын моюнга алуу, жарандарды өзүңөрдү өзүңөр коргогула деген белги" деп түшүнүүгө болот. Өлкөдө эми терроризмди жектеген ар бир жаран жанына курал көтөрүп жүрүшү керекпи?
Бүгүн, 16-апрелде кыргыз-казак мамлекеттик чек ара тилкесинде чек ара режимин жана мамлекеттик чек араны бузуу фактылары катталган жок. Бул тууралуу Мамлекеттик чек ара кызматынан билдиришти. Маалыматка ылайык, Чүй облусунун Аламүдүн районунун Гроздь айылынын жанында Чу дарыясынын жээгинде "Чекиш-Ата" ЖЧКсы жүргүзүп жаткан иштер республиканын чек ара мыйзамын бузбайт. Себеби бул аймак чек ара тилкесине кирбейт, ал эми чек ара сызыгы бул участокто Чу дарыясынын ортосу менен өтөт.
"Элдик видео" бөлүмүнө "Жашоодо соцтармактардагыдай бактылуусузбу?" деген видео жүктөлдү (ник: Мудур). Социалдык тармактар учурда ар бир колдонуучунун жашоосунан маанилүү орунду ээлегени, убактысынын көбүн алары талашсыз. Андагы жүктөлүп жаткан кооз сүрөттөр колдонуучу иштебей эле жыргап, эс алып жүргөндөй элес калтырат. Кезектеги элдик видеодо мына ошондой сүрөттөр кантип тартылып жүктөлөрү, а чынында баары сүрөттөгүдөй идеалдуу эмес экенин, тагыраагы, сүрөттөрдүн чыныгы сырын эске салат.
Жогорку Кеңештин 17-марттагы жыйынында депутаттар Эсептөө палатасынын аудиторлорун шайлоону артка жылдырууну сунушташты. Маселенин тактай турган жагдайлары бар экенин айткан депутаттар бир аптага токтото турууну, мындан эч нерсе өзгөрүп кетпесин белгилешти. Эсептөө палатасы аудиторлорсуз бош калганын айтышып, сунушка каршы чыккандар дагы болду. Сунуш добушка коюлуп, маселени артка жылдыруу демилгеси өтпөй калды. 39 депутат "макул", 45 депутат "каршы" деп добуш берди.
Социалдык тармактарда БМW унаасынын багажына отуруп алып кетип бараткан жигиттин видеосу тарап, талкууга алынды. Видеодон көрүнгөндөй, унаа катуу ылдамдыкта бара жатат. Анда тасма түнкү Бишкектин көчөлөрүндө тартылганын байкоого болот. Видеодон башка айдоочулар "түш, кокустук болот, сен апаңа керексиң" деп айтып жаткандарын көрүүгө болот.
Интернетте чек арадагы чыр-чатак тууралуу көптөгөн бурмаланган жана так эмес маалыматтар таратылып жатат. Бул тууралуу Ички иштер министрлигинен билдиришет. Белгилүү болгондой, бурмаланган жана орунсуз маалыматтардын кесепети өлкөдөгү кырдаалды курчутушу мүмкүн. "Буга байланыштуу Ички иштер министрлиги жарандардан дүрбөлөңгө түшпөөнү, жалган жана туура эмес маалыматтын жайылышына жол бербөөнү, ушактарды көбөйтпөөнү, расмий мамлекеттик органдардын ишенимдүү булактарына же комментарийлерине гана таянууну суранат. Социалдык тармактардын колдонуучуларына чыр-чатактын күчөп кетишине жана анын курчушуна жол бербөө үчүн терс комментарийлерден алыс болууну сунуштайбыз.
Вашингтондо өзгөчө абал режими Жо Байдендин ант берүү аземине чейин узартылды. Бул жөнүндө дүйнөлүк басылмалар жазып чыгышты. Анда жазылган маалыматка ылайык, Колумбиянын мэри Мюриэл Боузер өзгөчө абал режимин дагы 2 аптага, тагыраагы, 20-январга чейин узартты. 20-январда АКШда президенттик шайлоодо жеңишке жеткен Жо Байдендин ант берүү аземи өтөт. Аземге даярдык көрүү иштери 2020-жылдын ноябрь айында эле башталган. Анда учурдагы коронавирус пандемиясына карабастан азем толук масштабда өтөрү маалымдалган. Башаламандыктардан улам Вашингтондун мэри жергиликтүү убакыт боюнча саат 18:00дөн баштап коменданттык саат жарыялады. Өз кезегинде Трамп демонстранттарды тынчтыкта иш алып барууга жана полицияны колдоого үндөгөн.
Легендарлуу "Биз" тобунун ар бир чыгармасы эл жүрөгүнөн түнөк тапкан ырлардын катарына кирет. "Кечки бульвар" ыры да популярдуу ретро ырлардын катарын толуктайт. Ал эми ырга клип кечки бульварда эмес, кадимки эле студиялардын биринде тартылган. Клиптин режиссёру Алим Токторов мындай дейт: "Ар бир эмгекти жаратууда өзүнүн максаты болуш керек. Мен ал учурда КТРде "Күлкү менен, ыр менен" долбоорунун үстүндө иштечүмүн. Теледолбоордун аты айтып тургандай, көрүүчүгө атайын даярдалган күлкү, анан ыр тартуулоо керек эле. Өзүмдүн режиссёрдук дареметимди сынап көрүү максатында жана атайын көрсөтүүгө ылайыктап студиянын ичинде сейил бак жасап, "Биз" тобунун жаңы чыккан "Кечки бульвар" ырын тартканбыз. Тагыраагы, ырга клип эмес, клип сындуу видео тартканбыз. Бул программанын негизги милдет, максаттарынын бири эле. Студиянын ичинде "Биз" тобунун эле эмес, башка ырчыларга да ушул сыяктуу клиптер тартылган".
Украинанын президенти бараткан кортеждеги унаа улгайган кишини сүзүп алды. Бул тууралуу жергиликтүү басмылмалар жазып чыгышты. Маалыматка караганда, жол кырсыгы 6-март күнү катталган. Анда Украинанын президенти Пётр Порошенко кетип бара жаткан кортеждеги унаа жолдон өтүп бара жаткан кишини сүзүп кеткен. Окуя болгон жерге "Тез жардам" кызматы келип жардам көрсөтүп, жабырлануучу оор жаракат албагандыгын аныктаган.
Айыл чарба министри Аскарбек Жаныбеков былтыр айыл чарба багытындагы 44 миңге жакын гектар жер пайдаланылбаганын айтты. Бул тууралуу ал бүгүн, 14-апрелде Жогорку Кеңештин жыйынында билдирди. Депутат Динара Ашимова: "Бизде Кыргыз өлкөсүндө 2021-жылы канча айыл чарба жери пайдаланылган эмес?", - деп сурады. Министрдин айтымында, былтыр 43 миң 459 гектар жер пайдаланылган эмес. "Суу барбаган, таш баскан жерлер пайдаланылбай калат" дейт ал. "Канча жаран жер иштетейин десе үлүштөрү жок. Пайдаланылбаган жереди иштетүү үчүн кандай кампаниялар жүрүп жатат?", - деп сурады эл өкүлү.
Премьер-министр Улукбек Марипов өкмөттүк аппараттын түзүмдүк бөлүмдөрүнүн жетекчилери менен кеңешме өткөрдү. Бул тууралуу өкмөттүн басма сөз кызматынан билдиришти. Анда өкмөттүн жакынкы келечектеги ишинин негизги багыттары белгиленди. Премьер-министр билдиргендей, өкмөттүн жаңы курамы алдында кыска мөөнөттө ар бир сектордо, тармакта реформа жүргүзүү боюнча жоопкерчиликтүү милдет турат, мында аталган өзгөрүүлөр жарандар үчүн сезилерлик болуп, алардын жашоо деңгээлин жакшыртуучу жыйынтыктарды бериши зарыл. "Алдыда чоң өзгөрүүлөр турат, масштабдуу социалдык, экономикалык жана технологиялык милдеттерди ыкчам чечүү зарыл. Коомчулук бизге чоң ишеним артууда", - деди Улукбек Марипов. Ал жуманын соңунда мамлекеттик ведомстволордун түзүмүн бекитүү боюнча иш жыйынтыкталарын кошумчалады. Өкмөт башчы белгилегендей, Садыр Жапаров кол койгон беш жарлыкты ырааттуу аткаруу боюнча иш башталды. "Президент биздин алдыбызга ишкерлердин жана инвесторлордун менчигин коргоо жана аларды колдоого алуу, тоо-кен тармагын реформалоо, жаңы кадр саясаты, миграциялык саясаттагы, инсанды рухий-нравалык жана дене тарбиялык жактан калыптандыруу жаатындагы реформалар боюнча конкреттүү милдеттерди койду. Аларды ишке ашыруу бийликтин бардык деңгээлиндеги мамлекеттик башкарууга карай жаңы мамилени талап кылат, мында ачык-айкындык жана калк менен түз пикир алышуу маанилүү болуп саналат ",- деди өкмөт башчы. Ал кошумчалагандай, Алматы шаарына жумушчу сапарынын алкагында өкмөттүк делегациянын мүчөлөрү "Санариптик кайра жүктөө: жаңы реалдуулуктагы рынок" санариптик форумунун жалпы сессиясына катышкан. "Биздин коңшуларда санариптик технологияларды өнүктүрүү жогорку деңгээлде. Расмий документтерди берүүдөн тарта коомдук транспортто акы төлөөгө дейре бардык мамлекеттик тейлөөлөр санариптештирилген. Биз алга умтулуубуз керек. Бардык мамлекеттик тейлөөлөрдү санариптештирүү боюнча иштер өзгөчө көзөмөлдө болушу зарыл" , - деди Улукбек Марипов. Мындан тышкары, премьер-министр коронавирус инфекциясынын жайылышына жол бербөө, жазгы-талаа жумуштарына даярдык көрүү боюнча бардык зарыл чараларды кабыл алуунун, ошондой эле учурдагы ченемдик-укуктук актылардын натыйжалуулугуна талдоо жүргүзүү боюнча иштин маанилүүлүгүн белгиледи.
Сокулукта тамеки тартуудагы этиятсыздыктан 30 даана бал челек күйүп, 60 жаштагы жаран күйүк алды. Бул тууралуу бүгүн, 15-сентябрда Өзгөчө кырдаалдар министрлигинен билдиришти. " Туз айылында ЗиЛ үлгүсүндөгү унаа жана 30 даана бал челек күйүп кеткен. Ошондой эле 60 жаштагы Юрий М. аттуу жаран 2-даражадагы күйүк алган. Жабырлануучу райондук оорукананын жандандыруу бөлүмүнө жеткирилген.
2021-жылы ыйык Орозо айы 13-апрелде башталып, кыргыз эли Орозо айт майрамын 13-майда белгилешет. Жалпысынан өлкөдө 5,5 миллиондон ашуун мусулман жашайт жана алардын көпчүлүгү ушул мезгилде орозо жөрөлгөсүн кармап, күндүз тамак-аштан жана суусундуктардан баш тартууга аракет кылышат. Таң атканга чейин жана күн баткандан кийин гана тамактансаңыз болот. Салмакты көзөмөлдөө жана ден соолукту чыңдоочу азыктар категориясында дүйнөдөгү №1 бренд Һэрбаліфэ Нутрітіон орозону колдоону чечип, "Ыйык Рамазан айында тамактануу" онлайн маалымат ресурсун даярдады ( ), анда орозону туура кармоо, таң аткандан күн батканга чейин сергек жүрүү боюнча маанилүү сунуштар камтылган. Интуитивдүү навигация, түшүнүктүү жана ыңгайлуу иштөө мүмкүнчүлүктөрү, пайдалуу контент, ошондой эле планшеттер жана мобилдик түзүлүштөр үчүн ылайыкташтырылган версиялардын болушу - бул сайттын колдонуучуларынын жогору баалай турган артыкчылыктары. Бул жерден ооз ачууда, ооз бекитүүдө колдоно турган азыктар тууралуу видео, макалаларды тапса болот. Бардык материалдар тема боюнча структураланган жана багыттоого жеңил. “Биздин көз карандысыз өнөктөштөрүбүз гө кардарларынан орозо учурунда организм ге кандай колдоолорду көрсөтүү керектиги боюнча көптөгөн суроолор келет. Биз бул маселени көптөн бери терең изилдеп келе жатабыз жана тамак-аш боюнча эксперттерибиз менен тиешелүү сунуштарды жана материалдарды иштеп чыгуудабыз. Кыргыз мамлекетинде иштеген жылдар аралыгында биз ушул темада бир топ тажрыйбаларды топтодук жана ушул жазда аны бардык кыргыз эли менен бөлүшүүнү чечтик. Жаңы Һэрбаліфэ Нутрітіон онлайн маалымат ресурсу өлкөдөгү бардык ишенгендер үчүн жакшы жана пайдалуу белек болот деп ишенебиз. Ден соолуктан артык эмне бар? Ал эми ден соолук туура жана тең салмактуу тамактануудан башталат!” – деди Һэрбаліфэ Нутрітіон компаниясынын Кыргыз мамлекетиндеги бизнести өнүктүрүү боюнча директору Эльвира Болотова. Һэрбаліфэ Нутрітіон компаниясынын жаңы интернет-ресурсу орозо кармагандарга жана аларга ооз бекитүү же ооз ачарга тамак-аш даярдагандарга абдан пайдалуу. "Даамдардын теңделүү алиппеси" бөлүмүндө даамдуу, көңүлдүү жана пайдалуу тамактарды даярдоонун 50дөн ашык кадамдык рецепттери бар. Бардык материалдарды жүктөп алууга, басып чыгарууга же интернетте колдонсо болот. Муну менен эле чектелип калбайт! Маалымат бөлүмүндө колдонуучулар Зоом открыткалары үчүн чыгыш стилиндеги кооз кагаздарды табышат, алар менен алыскы байланыш учурунда өзгөчө актуалдуу болуп калган туугандарын жана жакындарын куттуктай алышат. 40 жылдан ашуун убакыттан бери Һэрбаліфэ Нутрітіон компаниясы илимдин акыркы жетишкендиктеринин негизинде функционалдык азыктарды иштеп чыгып келет. Бренддин продукциясы көз карандысыз эл аралык сертификациялоодон өтүп, сапат жана коопсуздукту көзөмөлдөө боюнча бардык талаптарга жооп берет. Орозо кармаган адамдар үчүн дагы бир маанилүү жагдай - бул Һэрбаліфэ Нутрітіон азыктарынын бардыгы Халал сертификатына ээ. 2020-жылы бренддин флагманы - Формула 1 протеин коктейли дагы бир жолу жогорку сыйлыкка ээ болуп, керектөөчүлөрдүн кадыр-баркына ээ болду – Кыргыз өлкөсүндөгү №1 жылдын тандоосу эл аралык фестивалынын сыйлыгы. Һэрбаліфэ Нутрітіон компаниясы кыргыз элине жеңил орозону каалайт. www.һэрбаліфэ.кг Эуромонітор Інтэрнатіонал Лтд; Cонсумэр Һэалтһ, 2021 Эдітіон, салмакты башкаруу жана ден соолукту чыңдоо азыктары категориясында;
Германиянын батышындагы суу ташкынынан алты адам каза болуп, 60ка жакын адам дайынсыз болууда. Бул тууралуу чет элдик басылмалар жазышты. Маалыматка ылайык, аталган өлкөнүн бийлиги аймакта өзгөчө кырдаал жарыялады. "Бороон биздин өлкөгө катуу залалын тийгизди. Мен азыр коркунучта тургандардын бардыгы менен чогуу тынчсызданып турам", - деген Рейнланд-Пфальц штатынын министри Малу Драйер. Каза болгон төрт адам Рейнланд-Пфальцтагы Ахрвейлер районунда табылганын куткаруу кызматкерлери билдирди. Каза болгондордун сөөктөрү ар кайсы жерде ар кандай шартта табылган. Каза болгондордун бири түндүк Рейн-Вестфалия федералдык штатындагы Уна аймагындагы өз үйүнүн суу каптаган жер төлөсүнөн табылган. Түн ичиндеги катуу жана узакка созулган жамгырдын натыйжасында алты үй кулап, дагы бир нече имараттар урап калуу коркунучунда турат.
Социалдык түйүндөрдө КТРКнын башкы директору Илим Карыпбеков кызматтан кетиши керек деген пикир кызуу талкуу болууда. Бул талкуунун тегерегинде Жогорку Кеңештин депутаты Жанар Акаев социалдык түйүндөгү баракчасына жооп жазды. Ал КТРКга жетекчи болуп баруу тууралуу айтылып жаткан сөздөргө андай планы жоктугун так кесе айтты . "Парламенттик ишмердүүлүгүмдү улантып, Кудай буюрса, келерки шайлоого да мыкты команда менен ат салышуу ниетим бар экенин жашырбайм. Мен сиздин (ред. Илим Карыпбековдун) менеджерлик сапатыңызды жогору баалайм жана ишиңизге ийгилик гана каалайм. Ушак-айың кептерге кулак салбайсыз деп ишенем ", - деп социалдык баракчасына Карыпбековго кайрылуу жазды.
Айыл чарба продукцияларын кайра иштетүү тармагын колдоо аймактарды өнүктүрүүнүн негизин түзөт. Бул тууралуу премьер-министр Кубатбек Боронов Чаткал районунун Каныш-Кыя айылындагы сүттү кайра иштетүүчү "Чаткал Эко Сүт" ишканасынын иши менен таанышкан учурда билдиргенин өкмөттөн кабарлады. Ишкана коронавирус инфекциясы пандемиясынын кесепетинен экономикалык жигердүүлүк солгундагандан бери аймакта ишке киргизилген алгачкы өндүрүш. "Чаткал Эко Сүт" 1-августта ишке берилген. Учурда бышырылган сүт, быштак, каймак, кефир, сыр, йогурт чыгарылат. Ишкананын суткасына 3 тонна сүттү кайра иштетүүгө мүмкүнчүлүгү бар. Өкмөт башчы сүттү кайра иштетүүчү ишкананын ачылышы аймактын социалдык-экономикалык абалын жакшыртууга жана жаңы жумуш орундарын түзүүгө шарт түзөрүн белгиледи. "Президенттин аймактарды өнүктүрүү жана ата мекендик өндүрүштү колдоо боюнча саясатына ылайык, "Ишкердик субъектилерди каржылоо", "Айыл чарбасын каржылоо – 8" сындуу программалар иштеп жатат. Бул долбоорлор боюнча чакан жана орто ишкерликке жеңилдиктер каралган. Өкмөт кайра иштетүү тармагына чоң көңүл бурууда", - деп белгиледи Кубатбек Боронов. Учурда "Чаткал Эко Сүт" ишканасы Чаткал районунун жергиликтүү тургундарынан сүт азыктарын сатып алууда. Ал эми даяр продукция аймактагы кен казган фирмаларга жана жергиликтүү тургундарга сатылууда. Премьер-министр ишкана жетекчилиги менен өндүрүштү жолго салууда келип чыккан маселелер, кубаттуулугун кеңейтүү жана продукцияны экспортко чыгаруу маселелерин талкуулады.
Бүгүн, 24-май саат 16:00гө карата Өзбекстанда коронавирус илдетин дагы 18 адам жуктуруп алды. Жалпы 3 миң 150 адам ооруп жатат. Бул тууралуу коңшу өлкөнүн басылмалары жазып чыгышты. Саламаттыкты сактоо министрлигинин маалыматы боюнча, жакында чет өлкөдөн келген адамдардан 5, карантин борборунда жайгашкан жарандардан 4 адамдан вирус чыккан. Калган 9 адамдын 8и Ташкентте бирөө Наманган облусунда катталган. Бул бейтаптар менен байланышкан бардык жарандар карантинге алынган.
Өзбекстанда абактан качып чыккан жарандар Сузак районунан кармалды. Бул тууралуу бүгүн, 9-январда порталына Жалал-Абад ОИИБинен билдиришти. Маалыматка ылайык, 6-январда милицияга Сузак районунун Кара-Дарыя айыл аймагынан 2 жаран мамлекеттик чек араны мыйзамсыз бузуп өткөндүгү боюнча маалымат келип түшкөн. Сузак РИИБинин кызматкерлери тарабынан жүргүзүлгөн ыкчам-иликтөө иштеринин натыйжасында Өзбекстандын Андижан облусунун тургуну 1986-жылы туулган К.А. жана Фергана облусунун тургуну 1992-жылы туулган Н.М. кармалып, убактылуу кармоочу жайга киргизилген. Аталган факты боюнча Кылмыш-жаза кодексинин 378-беренесинин (Мамлекеттик чек арадан мыйзамсыз өтүү) негизинде кылмыш иши козголгон. "Териштирүү учурунда Өзбекстандын жарандары мурда бир нече жолу соттолушкандыгы, акыркы жолу өз өлкөсүндө адам өлтүрүү менен соттолушуп, Жиззах облусунда жазасын өтөп жатышкан жеринен качып, Кыргызстандын мамлекеттик чек арасын мыйзамсыз бузуп өтүшкөндүгү аныкталды. Бүгүнкү күндө Өзбекстан тарабынан аларга карата издөө жарыялангандыгы белгилүү болду", - деп айтылат маалыматта.
Жогорку Кеңеште “Кыргыз Республикасынын айрым мыйзам актыларына (“Автотранспорт каражаттарынын ээлеринин жарандык-укуктук жоопкерчилигин милдеттүү камсыздандыруу жөнүндө”, “Турак жайларды өрттөн жана табигый кырсыктардан милдеттүү камсыздандыруу жөнүндө”) өзгөртүүлөрдү киргизүү жөнүндө” мыйзам долбоору каралып, экинчи окууда добуш берүүгө жөнөтүлдү. Демилгечилердин берген маалыматына караганда, акыркы жарым жылда экономикалык кырдаал кескин начарлады. Бул экономикабыздын ЕАЭБ шартында иштөөсүнөн, доллар кунунун сомго карата кескин өсүшүнөн, азык-түлүк бааларынын өсүшүнөн, импорт көз карандылыгынан улам болууда. Жумушсуздуктун деңгээли жогорулап жатат. Жөлөк пул алган жарандардын абалы өзгөчө тынчсыздандырууда. 2016-жылы алардын саны 384 миңден ашты. Камсыздандыруу мыйзамдарынын күчүнө кирүүсү менен жарандардын, өзгөчө жакыр бүлөлөрдүн чыгымдары көбөйүп, алардын материалдык абалына терс таасирин тийгизет. Ошондон улам автоунааларды милдеттүү камсыздандырууга байланыштуу мыйзамдын күчүнө кирүү мөөнөтүн 2020-жылдын 1-январына, ал эми турак жайларды милдеттүү камсыздандырууга байланыштуу мыйзамдын күчүнө кирүү мөөнөтүн 2017-жылдын 1-январына жылдыруу сунушталууда. Талкуунун жүрүшүндө тармактык комитет мыйзам долбоорун четке кагуу чечимине келгени белгилүү болду. Депутат Дастан Жумабеков бул мыйзам долбоорун колдой турганын билдирип, анын мамлекеттик бюджетке тиешеси бар болгондуктан, мыйзам долбооруна карата өкмөттүн корутундусу болушу керектигин белгиледи. Мындай пикирге демилгечилер да макул болушту. Ал эми депутат Алмамбет Шыкмаматов азыркы учурда жарандар мыйзам долбоорунда каралган шарттарга даяр эмес экенин белгиледи. Белгилей кетсек, “Автотранспорт каражаттарынын ээлеринин жарандык-укуктук жоопкерчилигин милдеттүү камсыздандыруу жөнүндө” мыйзам 2015-жылдын 24-июлунда, ал эми “Турак жайларды өрттөн жана табигый кырсыктардан милдеттүү камсыздандыруу жөнүндө” мыйзам 2015-жылдын 29-июлунда кабыл алынган.
Бүгүн, 22-октябрда президент Сооронбай Жээнбеков Япониянын императору Нарухитонун такка отуруу аземине катышты. Бул тууралуу президенттик аппараттын басма сөз кызматынан билдиришти. Маалыматка ылайык, такка отургузуу аземи Токио шаарындагы император сарайында болуп өттү. Анын жүрүшүндө Нарухито сарайдын башкы залында императордук такка отурду, императордук наамы жана кызмат кылууга антын расмий кабыл алуу жарыяланды. Иш-чарага мамлекет башчылары, түрдүү мамлекеттик жана коомдук ишмерлер, дүйнөнүн 195 өлкөсүнүн дипломатиялык корпусунун өкүлдөрү катышты.
Твиттер компаниясы 44 миллиард долларга бааланган келишимди бузгандыгы үчүн америкалык миллиардер Илон Маскты сотко берди. Бул туурасында дүйнөлүк басылмаларда жазылды. "Маск Твиттер жана анын акционерлеринин алдындагы милдеттенмелерин аткаруудан баш тартты. Буга байланыштуу ал кол койгон келишим күчүн жоготту. Эми сот Илон Масктын компания менен болгон келишимди мөөнөтүнөн мурда бир тараптуу токтоткондугунун канчалык деңгээлде туура экендигин аныктап чыгышы керек. Эгерде келишим бир тараптуу бузулган болсо, анда Маск компанияга 1 миллиард доллар айып пул төлөшү мүмкүн", - деп айтылат маалыматта.
Орусияда 13 жаштагы бала жакындары андан оюн приставкасын алып койгону үчүн өз жанын кыйган. Бул тууралуу орус басылмалары жазып чыгышты. Маалыматта баланын мектептеги начар баалары үчүн жакындары оюн приставкасын алып коюшканы айтылат. "Кырсык 1-мартта орун алган. Окуучу баланын апасы төрөтканада жаткан. Ал баласынын электрондук күндөлүгүн текшерип коюуну чечкен. Күндөлүктө бардык сабактары боюнча "2" деген бааны көргөн апасы, баланын чоң апасына чалып, оюндарга тыюу салып, приставканы алдыртат. Буга таарынган бала бөлмөсүнө бекинип алган. Бир канча убакыттан кийин баланын өгөй атасы сарсанаа болуп, эшикти талкалап кирет. Атасы баласынын дем албай жатканын көрүп, дароо "Т ез жардам" чакырган. Алар келгенде бала муунуп каза болуп калганын аныкташкан. Алдын ала маалыматтар боюнча бала кимоно кийиминин куру менен муунуп каза болгон. Окуя болгон жерге полиция кызматкерлери дагы келип, баланын кимоносунун курун, ноутбугун, мобилдик телефонун алып кетишкен" , - деп айтылат маалыматта. Каза болгон окуучу спорттун самбо түрү менен алектенгени айтылат. Ал төрөтканадан келчү кичинекей иниси менен апасын күтүп жатканы маалымдалат.
Депутат Аида Салянованын жактоочусу Чынара Жакупбекова Бишкек шаардык сотто жарыш сөзүн улантууда. Ал соттук жамааттан Бишкек шаарынын Ленин райондук сотунун чечимин жокко чыгаруу өтүнүчүн келтирди. Анын айтымында, чечим кабыл алган сот Кубанычбек Касымбеков иштин маңызын түшүнбөй эле чечим чыгарып койгон. "Касымбеков иш менен таанышып чыкпагандыгы алгачкы отурумдарда эле байкалган. Ал иштин маңызын билген эмес. Ошондуктан ар дайым Елисеевдин адвокаттык лицензиясынын узартылганынын мыйзамдуу жагын эмес, анын койгон колу боюнча гана сурап турчу. Андан мурунку сот Мирлан Термечиков иш менен толук тааныш болгон. Ошондуктан райондук соттун чечимин жокко чыгарууну өтүнөм", - деди Жакупбекова. Эскерте кетсек, Салянова "юстиция министри болуп турганда кылмыш жасаганы үчүн издөөдө жүргөн Алексей Елисеевдин адвокаттык лицензиясын узарткан" деп айыпталып, 2017-жылдын 10-октябрында Ленин райондук соту тарабынан күчөтүлгөн тартипте 5 жылга эркинен ажыратылган.
Бүгүн, 3-июлда Бишкектеги Биринчи Май райондук сотунун өндүрүшүндө Кой-Таш окуясы боюнча соттук иш каралмак. Бирок процесс кийинки аптага жылдырылганын мекеменин басма сөз кызматынан билдиришти. Ага ылайык, айыпталуучулардын алып келинбегендигине байланыштуу, соттук териштирүү 2020-жылдын 6-июль күнү саат 10:00гө жылдырылганы маалымдалат. Башкы прокуратура Кой-Таш окуясы боюнча козголгон ишти изилдеп чыгып, Бишкектин Биринчи Май райондук сотуна өткөрүп берген. Анда 14 адам айыпталууда.
Өзбекстандык белгилүү актриса Зарина Низомутдинова Ысык-Көлдүн жаратылышынын кооздугуна суктанды. Ал өзүнүн социалдык тармактагы баракчасына пост жазды. "Ысык-Көлдү мынчалык ажайып кооз деп ойлогон эмесмин.
16-сентябрда Бишкек шаарында криминалдык милиция кызматынын ыкчам кызматкерлери тарабынан ок атуучу куралдары жана ок-дарылары бар адамдардын кылмыштуу тобу кармалды. Бул тууралуу Бишкек ШИИББинин басма сөз кызматынан билдиришти. Борбор калаанын милициясынын ыкчам кызматкерлери Бишкекке уюшкан кылмыштуу топ келип, кылмыш жасоону пландап жатышкандыгы тууралуу маалымат алышкан. "Бул факты Кылмыш-жаза кодексинин 253-беренеси (“куралдарды, ок-дарыларды мыйзамсыз жүгүртүү") менен жоопко тартылат. Милиция кызматкерлери Бишкек шаарынын Ички иштер башкы башкармалыгынын атайын багыттагы аскерлери менен биргеликте 7 адамды кармаган. Алар 1985-жылы туулган О.У. , 1991-жылы туулган К.М. , 1991-жылы туулган М.Н ., 1991-жылы туулган С.Д., Н.П. , 1999-жылы туулган Н.С. , 1999-жылы туулган Т.У . аттуу жарандар. Бардыгы Бишкек шаардык ички иштер башкы башкармалыгынын убактылуу кармоочу жайына киргизилген. Алардын үчөө Ички иштер министрлигинин каттоосунда уюшкан кылмыштуу топтун мүчөсү, мурда мыйзамсыз баңгизат сактагандыгы, каракчылык жана алдамчылык боюнча соттолгон. Кармалгандар ошондой эле оор жүк ташуучу унаалардын айдоочуларын тоногон деп шектелүүдө", - деп жазылат маалыматта. Мындан тышкары кармалгандар жашаган үйлөргө тинтүү жүргүзүлгөндө эки журнал менен өчүрүлгөн номерлери бар 5,45 калибрдеги АКСУ пулемёту, 75 даана 5,45 калибрдүү картридждер, ОЗ-8 маркасындагы 5,6 калибрдеги 20 ок менен кесилген мылтык, өчүрүлгөн сандары бар 9 мм калибрдеги "ФОРТ-12Р" травматикалык тапанча жана 14 огу бар эки журнал, "ЭАСТ ВРІГҺТ" маркасындагы эки рация жана уюлдук телефондор табылды.
"Соңку кабар" бөлүмүнүн "Элдик кабар" рубрикасына окурман "Кызымды бала бакчадан тайпалашы 15 жеринен тиштеп салып, ооруканада дарыланып жатабыз" деген билдирүүсүн жөнөткөн. Аталган окуя боюнча менчик бала бакчанын тарбиячысы Назира Айдашовага байланышып, төмөндөгүдөй жооп алдык. "Тайпалашы 15 жолу тиштеп салган кыз менин тобумда тарбияланат. Ал топтун эң кенжеси. Мындан 1 ай мурда Үмүт аттуу келин "3-4 жерде иштейм. Жолдошум менен ажырашып кеткенбиз. Кызымды 9 айында эле бала бакчага алып баргам. Бирок буга чейинки бала бакчадан кызым башы менен кулап түшкөн, тарбиячысы эмне болгонун айтпай койгон" деп кайрылган. Боорубуз ооруп кичинекей болсо дагы макул болуп алганбыз. Кызы жакшы баса албайт, көп учурда көтөрүп жүрүүгө туура келет. Ал эми тайпалашы тиштеп салган күнү кыз тамактанып жатканда эле уктап калган. Аны керебетине жаткырып коюп, башка балдарды жаткырганга даярдап, ары жакта башка баланын жалаягын алмаштырып жаткам. Ошол маалда уктап жаткан кызды жанында жаткан бала тиштеп жибериптир. Кыздын ыйын угарым менен чуркап келип колума алдым. Апасына чалып чакырдым. Келгенден кийин Үмүт ооруканага алып барам деп алып кеткен. Мен бала бакчанын жетекчиси болуп жумуш бүтөрү менен кечки саат 18:00дө ооруканага бардык. Дарыгер менен жолукканыбызда ал "ооруканага жатуунун кажети жок, биз жазып берген дарыларды ичирип койгула" деди. Болгону бир ийне сайдырыш керек экен. Үмүт "мен кимге, кайда алып барып сайдырмак элем? Ооруканага жатабыз" дегенинен дарыгерлерден бир күн болсо дагы жатып, ийнесин сайдырып алуусун суранганбыз. Ошол күнү жаныбызда болгон 200 сом акчаны берип, дагы керек болсо чалып айт дегенбиз. Эртеси күнү ишке баратып Үмүткө чалып эмне болуп жатканын сурасам, баары жакшы экенин, үйүнө чыгып жатканын айтты. Анан кызын кайрадан эле биздин бала бакчага алып келерин билдирди", - дейт тарбиячы. Ошондой эле ал учурда кыздын ата-энеси эмне керек экенин так айтпай жатканын айтып, буларды билдирди. "Ооруканадан чыккан күнү эле бала бакчага Үмүттүн жолдошу, эжелери менен келип "кызымды тиштеген бала кайда?" деп кыйкырып кирди. "Ооруканага жатып чыктык, силер жардам берем дегенсиңер, бербей койдуңар" дейт өзүн Үмүттүн күйөөсүмүн деп тааныштырган адам. Биздин үстүбүздөн Биринчи Май райондук сотуна барып арыз жазыптыр. Биз жардам беребиз, керек болсо айткыла десек кыздын апасы кереги жок деген.
Тукум улоо - бул жалгыз гана адамзаты үчүн маанилүү нерсе эмес. Тирүү жандыктар, анын ичинде жаныбарлар, курт-кумурскалардын да артына урук калтырып, тукум улоосу - табияттын мыйзам ченемдүү көрүнүшү экени талашсыз. Төмөндө сиз зоология сабагынан окубаган, ары таң калычтуу, ары кызыктуу жупташуулар тууралуу маалымат аласыз. Кыбыраган ленивец тез жупташабы же маалкатабы? "Кыймылы боюнча эң кыбыр жаныбар аталган ленивецтин (илимий аталышы - Чолоэпус дідаcтылус) жупташуу процесси тез ишке ашат" деп жазат Натіонал Гэограпһіc журналы. Шашпай, жалбырактын маңызын чыгара чайнап, өмүрүнүн көбүн уктап өткөргөн бул жалкоо жаныбарлар 1 күндө 10 метрге жетпеген аралыкка жылып, суткасына 20 саатка чейин уктайт. Алар бактарга асылып жүргөндүктөн, аптасына 1 эле жолу жерге түшөт, ошондо да "турмуш кыстаганда". Ленивецтер бакка башы ылдый асылган боюнча тамактанат, уктайт, тууйт, ал тургай жупташат. Бул жаныбардын жупташуусу тууралуу эки ача ойлор бар, далилдер аз. Балтимордогу улуттук аквариумдун куратору Кен Хауэлл: "Менин оюмча, алардын тууп же жупташып жаткан учурун эч ким көрбөсө керек. Жупташуу ишине келгенде алар биз күткөндөй сааттап кошулбайт. Ошол себептен эч ким көргөн эмес", - дейт. "Андай эмес" дейт экзотикалык жаныбарларды изилдеген адис Марк Розенталь Натіонал Гэограпһіc журналына берген маегинде. "Мен алардын жупташуу учурун видеого тартып алгам. Анда эркеги ургаачысын көндүрүүгө аракет кылат. Ургаачысы макул болот, эркеги жупташуу процессин ишке ашырууга аракет кылат, кыбырап. Ургаачысы аны күтөт... Видеону аягына чейин көрүүгө чыдамыңыз жетеби? Анда күтүңүз, алар ленивецтер да", - дейт Розенталь. Чаяндар танго бийлеп жатып жупташышат Чаяндардын (илимий аталышы Сcорпіонэс) эркеги ургаачысынын көңүлүн бурдуруп алгандан кийин экөө айсыз түндө сейилдөөгө чыгышат. Ыңгайлуу учуру келгенде эркек чаян кыпчууру менен ургаачысынын алдынкы 2 кыпчуурун кыпчыйт да тангого окшош бийди "бийлеп" башташат. Мындай кыймыл-аракет учурунда эркек чаян жерге урук толтурулган жумурткаларын таштайт. Андан ары бийин уланткан чаян ургаачы чаянды жумуртка ташталган жерге туштоого аракет жасайт. Анан ургаачы чаян жумурткаларды денесине кабыл алып, натыйжада ал уруктанат. Сырттан караганда өзүнчө эле романтика. А негизи бул бий чаяндардын тукум улоо аракети. Баса, эркек чаян ургаачысынын кыпчуурун кыпчып алганынын себеби, жупташуу учурунда ал "ата чаяндын" башын жулуп албас үчүн алдын ала көргөн аракети. Төөлөр ургаачысын көргөндө шилекейи куюлуп калат Ургаачы төөнү көрүп дүүлүккөн эркек төөлөр (илимий аталышы Cамэлус) көп көлөмдө шилекей бөлүп чыгарып калат. Бул дагы эч нерсе эмес, ургаачысынын көңүлүн көбүрөөк өзүнө бурдуруу үчүн шилекейинен күлгүн түстөгү чоң көбүктөрдү үйлөп чыгарып башташат. Кызыктай көрүнүш. Эркек төөлөрдүн бул аракети чындыгында текке кетпей, шилекейден үйлөнгөн көбүккө азгырылган ургаачы төөлөр четтен чыгып, аны жандап калышат. Тукум улоо үчүн өз өмүрүн курмандыкка чалган аарылар Аарылардын (илимий аталышы Антһопһіла) арасында атаандаштык абдан күчтүү. Ханыша менен жупташып, өзүнүн гана тукумун калтыргысы келген аарылар өз өмүрүн курмандыкка чалууга барышат. Эркектери ургаачы аарынын жыныстык органын бекитип салуу жолу менен атаандаштыкка чекит коёт. Бул аракет абдан оригиналдуу жол менен жасалат. Тактап айтканда, эркек аары ургаачысы менен жупташып, уруктандырган соң жыныстык мүчөсүн үзүп, ургаачы аарынын ичине калтырып кетет. Мындан кийин башка эркек аарылар аны менен жупташуу мүмкүнчүлүгүнөн ажырайт. Мындай мүмкүнчүлүк менен аары өмүрүндө бир гана жолу пайдалана алат. "Эркектик аброюнан" айрылып калган аары көп жашабай, тез эле өлүп калат. Акыралар ургаачысынын заарасын даамдап көрөт Ургаачы акыранын (илимий аталышы гіраффа cамэлопардаліс) жупташууга даяр экенин билүү үчүн эркек акыра аны жамбашка башы менен сүзүп, заара ушатууга мажбурлайт. Ургаачы акыранын заарасын даамдап көргөн эркеги анын даамынан жупташууга даяр же даяр эмес экенин аныктап алат. Эгер ургаачынын даяр экенин билсе, ал жупташууга макулдугун бермейинче күндөп аркасынан ээрчип жүрө берет. Эгер ургаачыга эркек акыра жагып калса аны аркасынан ээрчитпей эле дароо заарасын сунуштап, макулдугун берет. Ургаачысын шантаж кылган суученегичтер Суученегич - (илимий аталышы Гэррідаэ) жандыктары суунун үстүнөн чуркоочу укмуш касиетке ээ. Алар жупташуу үчүн ургаачыларын көндүрүү оңой эле. Макулдугун бербей жаткан ургаачы суученегичти баш ийдирүү үчүн эркеги суунун үстүн таманы менен чапкылап толкун пайда кылат. Коркуп кеткен ургаачысы макулдугун берүүгө аргасыз болот. Себеби бул жандыктар суунун үстүндө билинбей жылып жүрүшөрү анык. Эгер суунун бетинде толкун пайда болсо, суу астындагы балык же башка душмандары келип жеп кетиши ыктымал. Эркек суученегичтин толкун кылуусун токтотуу үчүн ургаачысы макулдугун берүүгө аргасыз болот. Мындан дагы кыйыны, бир эле жупташууда эркеги ургаачысын өмүрүнүн аягына чейин жеткидей уруктандырып таштайт.
Оренбургдан мекендештер 24-майда Кыргыз өлкөсүнө келишти. Бул тууралуу Тышкы иштер министрлигинин маалымат кызматынан кабарлашты. Маалыматка ылайык, мекендештер Кыргыз-Казак чек арасы аркылуу 9 автобус менен келишти. Оренбургдан кайткан 413 жаран обсервацияга жайгаштырылды. Белгилей кетсек, Кант шаарында "Ручик" балдар бакчасында чет өлкөдөн келген жарандар үчүн обсервация уюштурулган. Буга чейин кыргыз өкмөтү Оренбург облусунан 413 Кыргыз жаранын алып келүү үчүн тогуз автобус жибергени кабарланган.
Кыргыздын улуттук баш кийими - калпак эчендеген сыноолорго туш келип, кыргыздардын өздөрүнүн кыйноосуна кептелди. Баштан алып ыргытып, батыштын "кепкасын" кийгенде чыдаган калпак, чет элдиктер келгенде четинен ар бирине кыйнап кийгизгенде чыйралган калпак, кытайлар тигип берсе тойдо баасыз белек катары таратканга түткөн калпак, мончого кийгенге “удобный” дегенге майтарылбаган калпак, кантсе да кыргызды эч чанбаган калпак. Бүгүн дал ушул баш кийимдин баа-баркы тууралуу кеп кылабыз. Дизайнер Клара Асангулованын айтымында, ал иштеген цехте калпактар кардарлардын буюртмасы менен тигилет. Баасы эмгекке жараша 1600 сомдон 2000 сомго чейин. Бир ай ичинде 200-250 даана калпак сатыларын уккан кулак сүйүнөт. Клара Асангулова алгач калпактын философиялык маанисине токтолуп кетти. “Калпактын ак кездемеден тигилиши - анын аруулугун билдирет, ак түстөгү кездеме адамды жүдөтүп ысытпайт. Төрт тарабы үстү жагынан бириктирилет. Төрт тарабы төрт маанини берет – от, суу, асман жана жер. Мына ушул төртөөнү калпактын төбөсүндөгү тигилиши бириктирип турат. Калпак күндөн түшкөн жакшы энергияны өзүнө сиңирип алып, аны кийген эр азаматтын тулкусуна таратат. Бул мырзаларга гана таандык болгон баш кийим, кайсы бир мода же кызыкчылык үчүн кыз-келиндердин кийип алуусу же сүрөткө түшүшү туура эмес. Аялдардын өздөрүнө тиешелүү баш кийимдери бар" , - деп баштады маектешим өз кебин. Клара Асангулова кесиби боюнча дарыгер, бирок уз-чеберчилик, кыргыздун улуттук кийимдери анын жан дүйнөсүнө жакын. “Ак калпакты аруу аппак кийизден, Алтын колдуу уз айымдар тигишкен. Аны кийген эр азамат шыктанып, Ыйык милдет аткарарын билишкен", - деп жазган Кыргыз эл акыны, Кыргыз Республикасынын баатыры Сүйүнбай Эралиев . Калпакты тигип жаткан кыз-келиндер көңүлүн коюп, жакшы тилек, ак ниети менен иштешет. Бизге келген мырзалар калпакты кийгенде улутка болгон сүйүү күчөй тургандыктарын билдиришет”, - дейт Клара Асангулова. Ал белгилегендей учурда калпак тандоодо жаш курак көп мааниге ээ болбой калган. Негизинен жарашыгына маани беришет. Мына бул калпак 1-3 жаштагы балдарга ылайыкталып тигилген. Сол жагына умай эненин оюсу салынган. Сол жак тарап көп учурда жигиттерге тиешелүү болот. Маселен, боз үйдүн сол капталы жигиттер отуруучу орун болуп эсептелген. 3-8 жаштагы балдар абдан ойноок, тентек келет эмеспи. Бул кезде алар адамдардын көзүнө көп чалдыгышат. Ар кандай көздөн сактоо үчүн биздин чоң энелерибиз кийимдерге топчу тигип коюшкан. Мына ушундай көз тийүүдөн коргоо максатында бул жаштагы балдарга ылайыкталып жогорудагыдай калпак тигилет. “Ал эми эр жеткен жигиттерден тартып жашы улгайып калган агалар, калпакты мурдагыдай куракка карап тандабай калды. Кийип көрүп жарашыгына карап ала беришет. Бул калпакты негизинен жаштар тандап алат. Мында оюу жок, бирок четинде баркыт менен секиртме тигилген. Кандай стилде кийинбесин, ыңгайлуу. Бир кездерде калпактын баркы такыр төмөн түшүп кеткен. Кытайдын синтетика калпактары бүтүндөй өлкөгө тарап, калпакка болгон сый-урмат жоголгон эле.
Жалал-Абадда тургундун башын жара чапкан жарандар изделүүдө. Бул тууралуу бүгүн, 25-апрелде порталына облустук милициядан билдирди. Маалыматка ылайык, 15-апрель күнү саат 19:50 чамасында Жалал-Абад шаарына жакын жердеги Сузак районунун аймагында Э.Д. аттуу жаранды темир менен башына чаап, денесине жараат келтиришкен. Натыйжада жабырлануучу Жалал-Абад облустук ооруканасына жаткырылган. Бул окуя боюнча Жалал-Абад ОИИБинин тергөө кызматы тарабынан Кылмыш-жаза кодексинин 131-беренесинин негизинде кылмыш иши козголгон. " Азыркы учурда окуяга катыштыгы бар жарандарды таап, кылмыш жоопкерчилигине тартуу боюнча ыкчам-иликтөө иштери жүрүп жатат", - деп билдиришти милициядан. Буга чейин айрым ЖМКлар өздүк булактарына таянып, Жалал-Абад облусунда 22 жаштагы жигит аялынын 36 жаштагы агасын өлтүрүп коё жаздаганын жазып чыккан. Андагы маалыматка караганда жаңжал үй-бүлөлүк чырдан улам келип чыккан. Тагыраагы, жабырлануучу Э.Д. карындашынын чакыруусу менен анын үйүнө келгенде, С.М. аттуу күйөө баласы карындашын сабап жаткан кезде үстүнөн чыгат. Э.Д. арачага түшүп күйөө баласын алакан менен жаак талаштыра чаап коёт жана карындашын төркүнүнө алып кетип калат. Эки аптадан соң жубайлар кайра жарашат. 15-апрелде С.М. келинчегин келишпестиктерден улам кайра төркүнүнө жеткирип барат. Ошол маалда С.М. кайнагасы мурда бир жолу чаап койгонун кектеп, досу менен бирге аны сабап коёт. Анда С.М. кайнагасын сүйлөшүүгө чакырып, жанына келгенде темир менен башка бир нече ирет чапкандыгы айтылат.
Бишкек шаарындагы кафелердин биринде бүгүн, 5-майда палоо фестивалы өттү. Анда ашпозчулар тарабынан палоонун 10го жакын түрү жасалып, конокторго тартууланды. Фестивалга 100дөн ашык палоо сүйүүчүлөрү келип, даам татышты. Фестиваль керней-сурнайдын коштоосунда өтүп, ашпозчулар кооздолуп даярдалган палоону элге тартуулады.
Чүйдүн Аламүдүн районунда күйөөсү аялына бычак сайган деп шектелип кармалды. Бул тууралуу Чүй ОИИББинин басма сөз кызматынан билдиришти. Маалыматка ылайык, 24-ноябрь күнү саат 16:37 чамасында Аламүдүн РИИБине бычактан алган жаракатынан улам аял киши ооруканага жетпей каза болгону боюнча маалымат келип түшкөн. Бул факты Кылмыштардын жана жоруктардын бирдиктүү реестрине катталып, сотко чейинки өндүрүшкө алынган. Териштирүү иштеринде шектүү катары 41 жаштагы З.В. аттуу жаран кармалган. Алдын ала маалыматтар боюнча аялы күйөөсү мас абалда уруша кетип, шектүү ашкана бычагы менен аялын сайып жиберген. Маркум 22 жаштагы Б.Л. болгон. Ал ооруканага жетпей жолдо жан берген.
Бүгүн, 27-июнда Бишкек шаарында дүйнөлүк баңгизатын жүгүртүүгө каршы күрөшүү күнүнө карата Бириккен Улуттар Уюму менен Ички иштер министрлиги биргеликте 3 тоннадан ашык баңгизатын өрттөп жок кылышты. Бул туурасында ИИМдин басма сөз кызматы маалымдады. “ Бириккен Улуттар Уюмунун чечими менен 26-июнда жыл сайын дүйнө жүзү боюнча баңгизатын мыйзамсыз жүгүртүүгө каршы күрөшүү эл аралык күнү деп белгиленет. Буга карата Кыргыз өлкөсүндө ИИМдин баңгизаттарын мыйзамсыз жүгүртүүгө каршы күрөшүү кызматынын жана башка укук коргоо кызматкерлеринин атайын жүргүзгөн иш-аракеттеринин негизинде алынган чоң партиядагы баңгизаттарын жок кылуу иш-чарасы жүргүзүлдү. Акциянын жүрүшүндө 162 килограмм героин, 139 килограмм гашиш, 2,5 тоннадан ашык кара куурай жана 139 килограмм апийим өрттөлүп жок кылынды.
Мирбек Атабеков, Гүлжигит Калыков өңдүү мега ырчыларды таптаган белгилүү продюсер Канат Култаев мындан 2 жыл мурда көз күйдүргөн жигиттерден турган "Заман" деген топ түзгөн. "Топтун алгачкы курамындагы 5 мырзанын саны кыскарды. Мындан ары трио катары эл алдына чыгат" деген топтун продюсери Канат Култаев бул чечимге эмне себептен келгенин порталына билдирди. "Буга чейин жеке ырчыларды гана тарбиялагам. Кыргыз шоу-бизнесине жаңылык киргизүү максатында 2 жыл мурун жаштардын табитине туура келген "Заман" деген топ түзгөм. Албетте, бул нерсе бир жагынан өзүмө жаңылык, бир жагынан эксперимент болуп жатат. 2 жыл деле оңой убакыт эмес, бул аралыкта топтун курамында орун алмашуулар болуп жатты, мындан ары деле болушу мүмкүн. Ал эми топтогу жигиттердин азайганы тууралуу мындай дегим келет. Топто иштөө оңой эмес. Ар биринин ар кандай кыялы бар, ата-энелери башка, мүнөздөрү бири-бирине окшобойт дегендей. Чыдагандар калат, кыйналып же топто иштегенге каалоосу болбой жатса, же чыгармачылыктан аксап жатса, мен эч качан алардын топто калуусун, андан ары иштешүүсүн суранбайм. Ортодо келишим бар. Келишимдеги эрежелер бузулса юридикалык жактан сүйлөшүү болот. Мен эч качан, эч кимди жоопко тартып соттошкум келбейт. Ал эми биздин юристтер кандай чечим кылышат, алдыда убакыт көрсөтөт. Мындан ары Нурислам, Курманбек жана Куба аттуу балдар "Заман" триосу катары чыгармачылыкты уланта беришет", - дейт ал.
Бүгүн, 23-июнда Жогорку Кеңеш “Кыргыз Республикасынын көз карандысыздыгынын 25 жылдыгына жана 1916-жылдагы улуттук боштондук көтөрүлүштүн 100 жылдыгына байланыштуу мунапыс жөнүндө” мыйзам долбоорун 2-окууда жактырды. Эскерте кетсек, мыйзам долбооруна ылайык, эркиндиктен ажыратуу жайларынан болжол менен 3374 адам бошотулмакчы. Алар: 1. Соттолгон жашы жете электердин саны – 11 адам (анын ичинен биринчи жолу 5 жылга чейинки мөөнөткө соттолгон жашы жете электер – 2 адам); 2. 60 жаш курактан ашкан эркектердин, ошондой эле 55 жаш курактан ашкан аялдардын саны – 98 адам (баары оор жана өзгөчө оор кылмыштары үчүн соттолгон); 3. І жана ІІ топтогу ден соолугунун мүмкүнчүлүктөрү чектелгендердин саны – 10 адам (баары оор жана өзгөчө оор кылмыштары үчүн соттолгон); 4. Экиден кем эмес жашы жете элек балдары же І жана ІІ топтогу ден соолугунун мүмкүнчүлүктөрү чектелген балдары бар үй-бүлөдөгү жалгыз багуучу болуп саналган, коркунучу азыраак жана анчалык оор эмес кылмыштар үчүн соттолгон адамдардын саны – 245 адам; 5. Коркунучу азыраак жана анчалык оор эмес кылмыштар үчүн соттолгон, ушул мыйзам күчүнө кире турган күнгө карата жазасынын өтөлө элек бөлүгү бир жылдан ашпаган адамдардын саны – 1267 адам;
Чүй облусунун Москва районунда уурулукка шектелип 24 жаштагы кыз кармалды. Облустук ички иштер башкы башкармалыгынан кабарлашкандай, жабырлануучу 100 миң сомдон ашык зыянга учураган. Башкармалыктан билдиришкендей, 12-апрелде милиция кызматкерине 1957-жылы туулган жаран арыз менен кайрылган. Ал белгисиз адамдар үйүнө кирип уюлдук телефондорун, 60 миң сом, 500 доллар акчасын уурдап кеткендигин айткан. Бул факты Кылмыштардын бирдиктүү реестрине 205-берене (уурдоо) боюнча катталган. Ыкчам издөө иш-чараларынын негизинде жогорудагы кылмышка шектелип 1998-жылы туулган И.М. аттуу жаран кармалып, убактылуу кармоочу жайга камакка алынды.
Өткөн суткада өлкөдө 113 адамдан коронавирус жана пневмония аныкталды. Бул тууралуу саламаттыкты сактоо министринин орун басары Нурболот Үсөнбаев билдирди. Бишкек шаары - 42; Ош шаары – 3; Чүй облусу – 8; Ош облусу - 12; Талас облусу - 1; Нарын облусу – 3; Ысык-Көл облусу – 16; Жалал-Абад облусу – 7;
Бүгүн, 16-мартка карата Өзбекстанда коронавирус менен жабыркаган дагы 2 факты катталды. Жабыркагандардын бири ымыркай экенин чет элдик басылмалар аталган өлкөнүн Саламаттыкты сактоо министрлигине шилтеме берүү менен жазып чыгышты. 15-март күнү алгач Франциядан келген аял коронавирус жуктурганы аныкталган. Андан көп өтпөй Саламаттыкты сактоо министрлиги дагы 3 адамдан вирус табылганын билдирген. Алар Франциядан келген аялдын кызы менен баласы жана 15-март күнү Стамбулдан учуп келген Өзбек жараны болгон.
Кыргыз режиссёрлору Бакыт Мукул менен Дастан Жапар уулунун “Акыркы көч” тасмасы Малайзияда өткөн эл аралык фестивалда байгеге ээ болду. Бул тууралуу режиссёр Дастан Жапар уулу билдирди. Белгилүү болгондой, Куала-Лумпур эл аралык фестивалында (КлІФФС) "Акыркы көч" тасмасы калыстардын атайын байгесине татыды. Эпидемиологиялык абалга байланыштуу иш-чара онлайн форматта өттү. Куала-Лумпур эл аралык фестивалы - бул Малайзиядагы жана дүйнө жүзүндөгү жаш кинорежиссёрлор үчүн тасмалар аркылуу коммуникация аянтчасын камсыз кылууну көздөйт жана жаштар менен кесипкөй режиссёрлордун ортосундагы достук мамилелерди өркүндөтөт. Фестиваль жаңы кинорежиссёрлорду табууга жана тасмалар аркылуу маданий алакаларды кеңейтүүгө арналган. "Акыркы көч" тасмасы жалгыз жашаган пенсионер жазуучунун окуясын баяндайт. Башкы каарман күндөрдүн биринде досу катуу ооруп жатканын угуп, батирин сатып, каражатты досунун дарылануусуна жумшайт. Бирок көп узабай эле башкы каармандын иниси ур-токмокко кабылат.
Быйыл Ош шаарына Өзбекстандын колдоосу менен мектеп салынат. Бул тууралуу бүгүн, 19-июнда парламенттин тармактык комитетинин жыйынында белгилүү болду. Депутаттар Ош шаарына мектеп куруу тууралуу Кыргыз мамлекети менен Өзбекстандын ортосундагы түзүлгөн келишимди жактырды. Эркин депутат Жанар Акаев салына турган мектеп Казакстандын колдоосу менен курулган "Жетиген" мектебинин абалын кайталап калбаса экен деген оюн айтты. “Ал жакты барып көрдүк, сапатын жакшы деп айта албайбыз. Ошондуктан тендер маселесинде талаптар так сакталса", - деди ал. Билим берүү жана илим министрлигинин статс-катчысы Калысбек Шадыкановдун айтымында, Өзбекстан жаңы салынат деп жаткан мектепке каражат гана бөлүп тим болбостон, анын курулуш иштерин дагы өз моюнуна алат. Андыктан алар курулуш каражаттарынан тартып курулуш техникаларына чейин өздөрү көзөмөл кылат. Жаңы мектептин имараты учурда кыйроо абалында турган Навои атындагы мектептин ордуна салынат. Мектеп 630 балага ылайыкташтыралат.
Бүгүн, 27-июнда Кытайдын Чунцин шаарында шиш така кийген адамдардын жарышында финишке алгачкылардан болуп жаш жигит жеткен. Кытай улутундагы жигит 17 секунддун ичинде 25 метр аралыкты чуркап өткөн. Жеңишинен кийин кызыл шиш така кийген бул мырза өзүнө ишенимдүү түрдө башын көтөрүп, ийиндерин кенен жайып турганын көрүүгө болот. Маалыматка ылайык, “Шиш така кийген жарыш” мелдештери ар кайсы өлкөлөрдө өткөрүлүп турат.
Бишкекте коомдук, саясий жана мекенчил күчтөрдүн курултайынын катышуучулары болуп өткөн курултайдын жыйынтыктары тууралуу маалымат жыйын берип жатышат. Маалымат жыйынга Кеңешбек Дүйшөбаев, Эмилбек Каптагаев, Азимбек Бекназаров, Турсунбек Акун, Айбек Бузурманкулов катышууда. Анын жүрүшүндө Азимбек Бекназаров сөз сүйлөп, "Биз Жээнбеков тарапка өттүк деп чечтик" деп билдирген. Каптагаев болсо Атамбаев бийликти узурпациялап алганын, эми азыркы бийликтен жаңы ажыдаардын чыгышына жол берилбеши керектигин айтты. Ал эми Турсунбек Акун буларга токтолду: "Президент келип берсин деп Досалы Эсеналиевге кирдим. Ал карап көрөлү деди. Жок дегенде өзүңүз келиңиз десем биринчи орун басарын жөнөттү. Ал болсо аягына чейин отурду. Мындай курултай 1990-жылы өткөн. Ошондой дух мына 28 жылда кайталанды. Курултай өзүнүн максатына жетти", - деди. Айбек Бузурманкулов: "Атамбаевдин жана азыркы бийликтин күчөшүнө Жогорку Кеңештин салымы чоң. Алар буга чейин "Кумтөр", соттолгон саясатчылар сыяктуу маселелерди көтөрүп чыкпаганы үчүн биз айтып жатабыз. Жогорку Кеңеш президенттин кол баласына айланып калды.
Бүгүн, 9-январда Жогорку Кеңештин жыйынында "Республика-Ата Журт" фракциясынан депутат Кенжебек Бокоев республикалык бюджеттин 20 пайызы жергиликтүү бюджетке берилишин сунуштады. "Бүгүнкү күндө жергиликтүү бюджетке республикалык бюджеттин 11 пайызы гана берилет. Биздин көпчүлүк эл айылда жашайт. Бул статистиканы Каржы министрлиги билдирген. Менин сунушум жергиликтүү бюджетке бериле турган каражатты эки эсеге көтөрүү керек. Жок дегенде 20 пайызга жогорулатуу зарыл. Аларды Каржы министрлигинин тегерегинен суратпай, тилемчилик кылдырбай бөлүп бериш керек. Калганы борборго жетет да", - деди депутат.
Белгилүү болгондой, буга чейин өлкө башчы Садыр Жапаров Өзгөчө кырдаалдар министрлигине тик учак жана 34 даана атайын техникаларды тапшырган. Буга байланыштуу өзгөчө кырдаалдар министринин орун басары Урмат Шамырканов түз эфир маалында учкучтарды кызматка чакырды. Ал белгилегендей, өлкөдө учкучтарды даярдоо боюнча мекеме дээрлик жокко эсе. Мурунку Советтер союзу мезгилинде, азыркы биздин шериктеш өлкөлөрдүн алкагында даярдалып келген адистер бар. "Бүгүнкү күндө учкучтарды чакыруу иштерин жүргүзүп жатабыз. Кыргызстандын же башка өлкөнүн жараны болсо, көрсөтүлгөн класстагы тик учакта учканды билсе, аларды кызматыбызга чакырабыз. Тик учактарга учкучтарды мурда деле даярдап келгенбиз, бирок алардын квалификациясын жогорулатуу максатында учкучтарды чакыруу иштери жүрүп жатат.
Мамлекеттик салык кызматынын Жалал-Абад облусундагы райондук бөлүмүнүн кызматкерлери бизнесменден опузалап акча талап кылганын Экономикалык кылмыштарга каршы күрөшүү кызматы аныктаган. Мындай маалыматты аталган мекеменин басма сөз катчысы билдирди. Берилген маалыматка ылайык, райондук бөлүмдүн Э.Т . аттуу башчысы жана Б.Ч., Р.А. аттуу инспекторлору жеке ишкерден акча талап кылышкан. Бул боюнча Кылмыш-жаза кодексинин 326-беренеси (опузалап акча талап кылуу) менен кылмыш иши козголгон. "Ушул жылдын 18-январь күнү салык кызматынын кызматкерлери жеке ишкер А.Т.дан Мерседес-Бенц үлгүсүндөгү унаасын пара катары талап кылышкан. Ал үчүн салык кызматкерлери анын мамлекетке төлөгөн салыгынын суммасын азайтып берүүнү убадалашкан. Андан кийин инспекторлордун бири ишкерди коркутуу жолу менен анын машинасын өзүнүн жакын досунун атына өткөртүп алган. Буга чейин ушул эле ишкер инспекторлордун бирине банк аркылуу 50 миң сом которгон. Козголгон кылмыш иштин алкагында кармалган 3 адам Бишкекке убактылуу кармоочу жайга жеткирилген.
Бүгүн, 5-июлда Бишкек шаарындагы "Жеңиш" аянтынын аймагында Айт намазы окулмакчы. 7:30да баштала турган Айт намазын окуу үчүн учурда эл аталган аянтка агылууда. Аймакка кирип жаткан элди коопсуздук кызматтарынын өкүлдөрү текшерүүдөн өткөрүп жатышат. Бул аймакта жол тар экени белгилүү. Фрунзе көчөсү менен чектешип, намаз окулчу аймакка алып келген жолдор унаага толуп калды. Айрымдар үчүн унааларын алыска токтотуп, басып келгенге туура келүүдө. Көпчүлүк жаштардын жөө келгенин байкоого болот. Чогулгандарга баян айтууну 6:00дө баштоо пландалган. Күн мурунтан туруксуз аба ырайы күтүлөрү маалымдалган. Андыктан эл жайнамаз менен кошо кол чатыр көтөрө келген. Аянтка премьер-министр Сооронбай Жээнбеков, эмгек жана социалдык өнүгүү министри Кудайберген Базарбаев жана муфтий Максатбек ажы Токтомушев келди. Алар четинен куттуктоолорун айтып жатышат. Өкмөт башчы президент Алмазбек Атамбаевдин куттуктоосун окуп берди. Буга улай Бишкек шаарынын мэри Албек Ибраимов да куттуктоо сөзүн сүйлөдү. Андан соң Айт намазы башталды. Намаз окулуп жатат. Жамгыр токтоду. 07:30да башталган Айт намазы окулуп бүттү.
Токмокто 3 жаран денесинен ар кандай жаракат алып, ооруканага түштү. Бул тууралуу Чүй ОИИББинин басма сөз кызматынан билдирди. Маалыматка ылайык, 25-августта Токмок ШИИБинин нөөмөт бөлүмүнө балдардын мушташы тууралуу билдирүү келип түшкөн. Окуя болгон жерге барган кызматкерлер билдирүү боюнча эч нерсе тапкан эмес. Андан соң маалыматты сураштырган кызматкерлер аймактык ооруканада бул окуя боюнча 3 бала жатканын такташкан. Ооруканага барган кызматкерлер 3 бала денесинен ар кандай жаракаттарды алышканын көрүшкөн. Ошондой эле алар 25-август күнү кабарды өздөрү билдиришкенин айтышкан. Алар 24-август күнү саат 23:40 чамасында Токмок шаарынын көчөлөрүнүн биринде белгисиз балдар тарабынан сабалганын айтып беришкен. Бул факты Кылмыштардын жана жоруктардын бирдиктүү реестрине "бейбаштык" беренеси менен катталган. Бул факты боюнча издөө иштеринде шектүү катары эки жаран кармалган. Алар 25 жаштагы К.Э. жана К.Ф. Шектүү жарандардын баш коргоо чарасы каралып, үй камагына чыгышкан.
Британиянын белгилүү ырчысы Синитта Мэлоун 1980-жылы Брэд Питт менен сүйүү мамилесинде болгон. Жергиликтүү телеканалдардын бириндеги түз эфир учурунда ырчы Питт менен мамилесин кайра баштоого даяр экенин жарыялады. Бул тууралуу чет элдик маалымат каражаттары жазууда. Маалыматка ылайык, ырчы "Лоосэ Wомэн" телешоусунун түз эфиринде: "Мен азыркы тапта жалгызмын, башка жигит издеп жатам, Брэд, мага чал, мен сени абдан сагындым", - деген. Мындан сырткары ырчы келишимдүү гана эмес өзүнө ишенген, күчтүү, туруктуу мырза издеп жатканын жана Брэд бул талаптарга жооп бере тургандыгын кошумчалаган. Белгилей кетсек, Синитта менен Брэд мындан 36 жыл мурун кыз-жигиттик мамиледе болушкан. Алардын махабаты бир жылдай убакытка созулган. Экөөнүн мамилесине чекит коюуну Синитта өзү демилгелеген.
1952-жылы 7-октябрда Орусиянын президенти Владимир Путин Ленинградда төрөлгөн. 1975-жылы Ленинград мамлекеттик университетинин эл аралык бөлүмүнүн юридикалык факультетин аяктаган. Ошол эле жылы СССРдин Улуттук коопсуздук кызматына кирген. 1999-жылы 31-декабрда Орусиянын ошол кездеги президенти Борис Ельцин калкка жаңы жылдык кайрылуусунда кызматынан кетерин жана өз ордуна Владимир Путинди дайындаганын билдирген. 2000-жылы 26-мартта Путин 53 пайыз добуш менен Орусиянын президенти болуп шайланган. Ал эми 2004-жылы 14-мартта экинчи ирет президенттикке келген. 2008-жылы президенттик мөөнөтү аяктаган соң өкмөт башчы болуп 2012-жылга чейин иштеген. 2012-жылы 4-мартта Орусияда президенттик шайлоо өтүп, Владимир Путин 63,6 пайыз добуш менен кайрадан президент болуп шайланган. Ал эми ошол эле жылдын 7-майынан тартып расмий түрдө ишке киришкен.
Бүгүн, 2-октябрда КТРКда алдыдагы парламенттик шайлоого ат салышып жаткан партиялардын лидерлеринин дебаты уланууда. Бул ирет дебатка алты партиянын лидерлери, депутаттыкка талапкерлер келишти. Алар - "Мекенчил", "Афганистан согушунун ардагерлери жана ушул сыяктуу кагышууларга катышкандардын саясий партиясы", "Чоң Казат", "Бүтүн Кыргызстан", "Биримдик", "Замандаш" саясий партиялары. Дебаттын катышуучулары: "Мекенчил" саясий партиясынан - Камчыбек Ташиев, "Афганистан согушунун ардагерлери жана ушул сыяктуу кагышууларга катышкандардын саясий партиясынан" - Акбөкөн Таштанбеков, "Чоң Казат" саясий партиясынын лидери - Максат Мамытканов, "Замандаш" саясий партиясынын лидери - Жеңиш Молдокматов, "Биримдик" саясий партиясынан - Улукбек Кочкоров, "Бүтүн Кыргызстан" саясий партиясынын лидери - Адахан Мадумаров. СУРОО: Өлкөнүн социалдык-экономикалык өнүгүүсү үчүн биз жоопкер өкмөт деп айтабыз. Бирок ошол өкмөттү кураган, өкмөттүн башчысын бекиткен, өкмөт колдонуп өлкөнү өнүктүрүү үчүн ишке ашыра турган мыйзамдар, чечимдер ошол парламентте кабыл алынат. Бирок өкмөттүн ишинин натыйжасына жоопкерчилик парламентке алынбайт деген дооматтар көп айтылат. Улам бир премьер-министрди кызматтан алуу менен гана чектелип, жоопкерчиликтен качуу өзүнчө бир ыкмага айланып калгандай. Кандай жол менен сиздердин партия аткаруу бийлигинин ишинин натыйжасына парламенттеги көпчүлүк коалицияны түзгөн фракциялар же көпчүлүк орунду ээлеген партия жоопкер болгондой ишке жетише алат? Камчыбек Ташиев: " Бийликтин жоопкерчиликсиз мамилесине пандемия учурунда да күбө болдук. Бул учурда өкмөт башчыларыбыз жоопкерчиликсиз мамиле жасады. Эл кыйналган учурда, бийликти карап турду. Өкмөт башчы Абылгазиев пандемия башталгандан кийин эле себепсиз жумушун таштап кетти. Бул адамдардын парламентте түзгөн коалиция премьер-министр өзү баш болуп жооп бериши керек". Акбөкөн Таштанбеков: "Биринчиден жоопкерчилик. Мисалы, ошол ким шайланса ошолор күнөөлүү, тагыраагы партияны түзгөндөр. Себеп дегенде ошолор портфелдерди бөлүп алган. Ар бир министрликтин артында бир партия турат, демек ошонун өкүлү турат. Шайланган партиялар премьер-министр ошол бүгүнкү шайланып аткан партиялардын программалары менен баруу керек. Ошол программалар өкмөт жасай турган иш болуп жатат да. Жоопкерчилик парламентте болуш үчүн мыйзамдан президенттик институтту жоюу керек. Ошондо кылган иштерине түздөн-түз өкмөт жооп берет" . Максат Мамытканов: "Эгерде партиялар жеңип чыгып, коалициялык түрдө өкмөттү шайлагандан кийин ошол коалицияда өздөрүнүн ыйгарым укуктарына ылайык иш алып барат. Эгерде принципиалдуу программасына так жооп бере турган, элге иштей турган партия болсо кайсы гана коалиция болбосун ишин так аткарышы керек. Мыйзамдын чегинде, эгерде коалиция ичинде мыйзам бузуулар болсо ачык эле көтөрүп чыгып, жоопкерчиликти көрсөтүш керек". Жеңиш Молдокматов: " Бийликке канчалык күчтүү партия келбесин, канчалык күчтүү премьер-министр келбесин баарында президенттин колу менен тизгини турат. Ошондуктан жакынкы келечекте "Замандаштын" максаты Конституциялык реформага баруу. Мамлекеттин ичинде бир жооптуу адамды дайындоо. Аткаруу бийлигин бир кишинин колуна салып бермейин парламент дагы, аткаруу бийлиги да, өкмөт дагы жоопкерчиликсиз мамиле жасай берет". Улукбек Кочкоров: "Мына акыркы 10 жылдан бери иштеп аткан Конституциянын негизинде ушундай жоопкерсиздик, баш аламандык бийлик орноп калды. Ошондуктан мына бүгүн сиздер туура айтасыздар, Жогорку Кеңеш эч нерсеге жооп бербейт. Биринчиден, коалициялык көпчүлүктүн жоопкерчилиги жөнүндө мыйзам керек болуп турат. Бул ар кандай келишим менен эмес, мыйзам менен жөнгө салынышы керек. Экинчиден ушул иштин жоопкерчилигине байланыштуу мыйзам кабыл алуу керек. Конституциялык реформага барышыбыз керек. Бул боюнча дагы биздин программабызда иштер бар". Адахан Мадумаров: "Бул жердеги жигиттердин Конституциялык реформага барышыбыз керек дегени мени кубандырат, булар 2 аптадан бери эле ушундай ойду айта баштады. Биз болсо он жылдан бери эле айтып жүрөбүз, биздин партия позициясын эч качан алмаштырган эмес. Бүгүн айдан түшкөндөй болуп Конституцияны өзгөртүш керек экен, бир кишиге жоопкерчиликти жүктөш керек экен деп жатышат. Он жылга чейин башкарып келишти го, эч нерсеге карабай, эми өлкө туңгуюкка келгенде чапанын алмаштырып, бири "Биримдик" деп, дагы бири бир нерсе деп беттерине чүмбөттөнүп алгандардан сак болгула. Мен жолун сунуштайм, партиянын накта жетекчиси келсе жакшы болот эле, жетекчилер келген жок, булар садага чабылып кетет. Партиянын накта жетекчилери жашырынбастан келсе жакшы болмок". Кочкоров ага жооп кылып: "Адахан Кимсанбаевич, азыр сиз Социал-Демократтар деп мага доомат айтып жатасыз, менин ага тиешем жок, ал партиядан качып кеткендер силерде деп жатасыз, ошол эле Курсан Асанов жана башкалар сиздердин партиядан орун алып отурат. Биздин партия жеке адамдын партиясы эмес, ал каалаган адамын алып, чыгара албайт. Ар бир аймакта өкүлдөр бар, жалпылап чечим кабыл алабыз". Мадумаров: Калп айтып жатасыз, силерде жок андай. Эң таза Рамазан айы болсо, эң калпычылардын айы үгүт айы. КСДПдан качкандын баары силерде. Кочкоров: Силерде да бар андай качкындар. Мадумаров: Жетекчиңер ким?
Чүй облусунун Аламүдүн районуна караштуу Кара-Жыгач айылында Мазда Демио унаасы толук өрттөнүп кетти. Бул тууралуу ӨКМнын басма сөз кызматынан билдиришти. Жерине Бишкек шаардык №7 өрткө каршы куткаруу бөлүмүнөн бир бригада тартылган. Саат 05:20да өрт чектөөгө алынып, 05:25те толук өчүрүлдү. Өрттүн келип чыгуу себеби такталууда.
Бишкек шаарынын мэриясынын басма сөз кызматынан борбордун көчөлөрүндө жыландар көп кезигип жатканын билдиришти. Маалыматка ылайык, эгерде көчөдөн жылан көрүп калсаңыз, Өзгөчө кырдаалдар кызматына 161 номери аркылуу байланышуу керек. Анда сиз чакырган жерге тажрыйбалуу куткаруучулар келет. Эгерде чалганга мүмкүнчүлүгүңүз жок болсо, жыланды айланып өтүңүз, бирок эч качан аны колуңуз менен кармабаңыз. Жылан эч качан биринчи кол салбайт, ошондуктан аны бутуңуз менен тебелегенге же кайсы бир буюм менен чапканга аракет кылбаңыз.
Жалал-Абад шаарында көмүрдүн тоннасы 4 миң сомдон сатыла баштады. Бул тууралуу шаардык мэриядан билдиришти. Мэриядан кабарлашкандай, көмүр шаар тургундарына гана жеткиликтүү жана ар бир кардарга 1 тоннадан ашык көмүр сатылбайт. "Бүгүн Курманбек жана Түгөлбай Байзаков көчөлөрүнүн кесилишиндеги муниципалдык "Строймаркет" курулуш базарынын короосуна 22,5 тонна көмүр келип түштү. Шаар мэри Эрнисбек Ормоков көмүр жеке ишкерлер менен сүйлөшүү аркылуу Таш-Көмүр шаарынан алып келингенин, базар баасынан 3 сомго чейин арзан экенин билдирди. Калаа башчысы көмүрдүн сапатын, элдин суроо-талабын билүү үчүн алгач азыраак көлөмдө буюртма берилгенин кошумчалады", - дешти мэриядан. Арзан көмүр суроо-талапка жараша үзгүлтүксүз негизде Таш-Көмүрдөн ташылып турат. Учурда Жалал-Абад шаарында жеке ишкерлер тарабынан бир тонна көмүр 6-7 миң сомдон сатылууда. Белгилей кетсек, Жалал-Абад шаарына жыл сайын 10 миң тоннага чейин көмүр керектелет. Бүгүнкү күндө анын 80 пайызы камсыздалган.
Кыргыз мамлекетинде шайлоо алдында партиялар элдин добушун алуу үчүн бир канча куру убадаларды беришет. Андан кийин убадалар унутта калат. Мындан улам коомчулук дайыма Жогорку Кеңешти кескин сындап келишет. 2015-жылы парламенттик шайлоо өтүп, 6 партия жеңишке жеткен. Бул чакырылыштын депутаттарынын мөөнөтү бүтөрүнө 2 жылга жакын убакыт калды.  порталынын "Жогорку Кеңешке шайланып келген партиялар шайлоочулардын ишенимин актап жатышабы?" деген соболуна саясий серепчи Алмазбек Акматалиев жооп берди. Ал парламентаризмден көңүлү калганын белгиледи. "Партиялар шайлоого келе жатканда шайлоочулар көңүл буруучу убадаларды деле берген эмес. Ошого убадаларын аткарбай жатат деп айтуу кыйын. Партиялар убадалар менен да, программа менен да чыккан эмес. Районду бөлүп алып эле иштей беришти. Биз адамдарды эмес, партияны шайладык. Платформасын окуп чыккандар дагы болгон жок. Ким депутат болорун партиянын лидери чечти. Ушул систем менен кетсе, жоопкерчилик эч кимисинде болбойт экен. Партиялар идея менен бирикпей эле “Асандын партиясы”, “Үсөндүн партиясы” болуп түзүлгөн. Азыр фракция менен партия өзүнчө болуп калды. Учурда бизге кандай башкаруу системи керек, ушуну ойлонуу убактысы келди. Мен парламентаризмге ишенген адам катары бул башкаруудан көңүлүм калды. Парламентаризм жоопкерчиликке, тең салмактуулукка, стабилдүүлүккө алып барбайт деген тыянакка келдим. Бизде да АКШдагыдай президент өкмөттү башкарып, премьер-министрдин милдетин аткарышы керек. Ошондой эле күчтүү парламентти, сот бийлигин түзүү зарыл. Жергиликтүү бийликти да, сотторду да эл өзү шайласа туура болот", - деди ал.
Жалал-Абад облусундагы Аксы районунун Жерге-Тал айыл аймагынын тургундары бензин менен жүрүүчү тракторду жасап чыгышты. Бул тууралуу бүгүн, 3-майда окурман WһацАпп аркылуу порталына билдирди. " ЗИЛ-130 жана жүк ташуучу ГАЗ-53 үлгүсүндөгү унаанын тетиктерин чогултуп, трактор жасап чыгышты. Кубаттуулугу ЗИЛ унаасынын күчү менен барабар, анткени тракторго коюлган мотор ЗИЛ-130 унаасынын мотору. Ал эми мост ГАЗ-53кө таандык. Жасалган трактор жер айдап, жүк ташыганга ылайыкташкан. Айылдык уста бир жарым жыл аралыгында жасап чыккан.
30-августта Өзгөчө кырдаалдар министрлигине Япония өлкөсү менен Бириккен Улуттар Уюмунун колдоосу аркылуу сатып алынган Ниссан Пикап үлгүсүндөгү 22 унаа жана авариялык-куткаруу жабдуулары берилген. Алардын биринин дөңгөлөктөрүнүн дисктери башка болуп калганын айрым интернет колдонуучулар талкууга алып, "ушуну да болсо жеп калайын деп алмаштыра салышкан го" деген пикирлерин жазышууда. Жогорудагы жагдай боюнча Өзгөчө кырдаалдар министрлигинин басма сөз катчысы Элмира Шерипова 'ге түшүндүрмө берди. Анын айтымында, ал унаанын жаңы келген унааларга тиешеси жок. "Дөңгөлөгүнүн дисктери башка болуп турган машина биздин Ош облусунда авариялык-куткарууга пайдаланып жүргөн унаабыз. Ал 2013-жылы алынып келген, анын жаңы унааларга тиешеси жок.
Чүйдүн Кемин районундагы карылар үйүндө улгайган адамдар каза болгон аял менен бир бөлмөдө жашап жатышкан. Мындай маалыматты Турмуш басылмасы "Кемин биримдиги" уюмуна таянуу менен жазып чыккан. Окуя боюнча Чүй ОИИББи маалымат таратты. "16-февралда Кемин райондук ички иштер бөлүмүнүн нөөмөт бөлүмүнө саат 21:05 чамасында коомдук уюмдун өкүлүнөн менчик карылар үйүндө аял каза болду деген билдирүү түшкөн. Тергөө-ыкчам тобу окуя болгон жерге барып, төмөнкүлөрдү аныктаган. Анда ошол күнү саат 16:00 чамасында 64 жаштагы З.Л. аттуу аял киши каза болгон. Ал карылар үйүндө жашаганына эки жыл б о лгон. Бул факты Кылмыштардын жана жоруктардын бирдиктүү реестрине катталган. Карылар үйүнүн жашоочуларынын айтуусунда, маркум аял 15-февраль күнү түшкү тамактан кийин каза болгон.
Ак Үйдүн алдында Тогуз-Торо районунун тургундарынын митинги уланууда. Айрым катышуучулар Жогорку Кеңештин Агрардык саясат, суу ресурстары, экология жана регионалдык өнүктүрүү боюнча комитетинин төрагасы Айтмамат Назаровго жолугуп чыгышты. Алардын айтымында, комитет төрагасы талаптар өкмөткө жеткириле турганын убадалады. "Биз комбинатты куруп жаткан компанияга тиешеси бар адамдарга чара көрүүнү, камалып жаткан 15 адамды жок дегенде үй камагына чыгаруу талабын койдук. Комитет төрагасы айткандарыбызды угуп, өкмөткө жеткире турганын убадалады" , - дешти алар. Бүгүн, 17-апрелде Тогуз-Торо районунун 100дөн ашык тургуну Ак Үйдүн алдына митингге чыкты. Алар милиция тарабынан кармалып Бишкекке алып келинген район тургундарын бошотууну талап кылышууда. Айта кетсек, буга чейин Тогуз-Тородо миңден ашуун адамдын катышуусунда митинг болгон. Алар аймактагы алтын ылгоочу комбинаттын курулушу токтотулуусун талап кылышкан. Митингдин жүрүшүндө алтын ылгоочу комбинаттын имараты өрттөлүп, ыргытылган таштан 3 милиция кызматкери жана жергиликтүү тургун жаракат алып ооруканага кайрылган. Кийин бул окуяга байланыштуу райондун акими кызматынан алынган.
Тажикстандын Дүйшөмбү шаарында Кыргыз-Тажик мамлекеттик чек араларды делимитациялоо жана демаркациялоо боюнча өкмөттүк делегацияларынын кезектеги жыйыны өттү. Бул тууралуу бүгүн, 8-апрелде өкмөттүн басма сөз кызматы билдирди. Маалыматка ылайык, жыйынга вице-премьер-министр Жеңиш Разаков баштаган Кыргыз өкмөтүнүн делегациясы катышты. Тажикстан делегациясынын башында Тажикстан Республикасынын премьер-министри Азим Иброхим турган. "Жыйындын жүрүшүндө Кыргыз-Тажик мамлекеттик чек арасынын калган участкаларынын долбоордук сызыктарын түшүрүүнү улантуу, чек ара тилкесинде камтылган жана ар кай жерде жайгашкан участкаларды жоюу максатында өлкөлөр ортосунда жер участкалары менен алмашуу маселеси каралды. Ошондой эле мамлекеттик чек аранын биргелешкен тилкелеринде туруктуулукту камсыздоо, ири масштабдуу делимитациялык топографиялык карталарды түзүүнү аяктоо маселелери талкууланды. Жолугушуунун жыйынтыгы боюнча жыйындын протоколуна кол коюлду. Тараптар өз ара пайдалуу негизде Кыргыз-Тажик мамлекеттик чек ара сызыктарын аяктоого даярдык билдиришти. Бул чектеш аймактардагы туруктуулуктун жана коңшулаштыктын кепилдиги болот", - деп жазылат маалыматта. Тажик басылмаларынын маалыматына ылайык, жыйын жабык эшик артында өткөн. 13-мартта Көк-Таш-Ак-Сай-Тамдык унаа жолунун курулушуна каршы болгон Тажикстандын жарандары менен Кыргыз жарандарынын ортосунда чыр чыккан . Буга байланыштуу Баткен-Лейлек жана Исфара-Ворух жолу жабылган . 14-март күнү түштөн кийин абал кайрадан күч алып, чогулган элди таратуу үчүн асманга ок атылган . Атылган октон Тажикстандын 2 жараны каза болуп, 20дай жараны жаракат алганы айтылса, 4 Кыргыз жараны жаракат алып ооруканага жаткырылган. 18-мартта эки өлкөнүн бийлик өкүлдөрүнүн ортосундагы сүйлөшүүлөр аягына чыккан . Жыйынтыгында вице-премьер-министр Жеңиш Разаков менен Тажикстандын премьер-министринин орун басары Азим Иброхим кырдаалды жөнгө салуу боюнча протоколго кол коюшту. Протоколго ылайык, Көк-Таш-Ак-Сай-Тамдык жолунун курулуш иштерин улантууга макулдашышты.
Декабрь айында Улуттук банк 147 миллион доллар сатты. Бул тууралуу аталган мекеменин маалыматында айтылат. Маалымдалгандай, 2022-жылдын декабрь айында Кыргызстандын Улуттук банкынын эл аралык валюталык (алтын) резервдери 18 миллион 540 миң долларга көбөйгөн. Башкы банктын резервдер тууралуу маалыматы: ноябрдын аягында — 2 миллиард 779 миллион 550 миң доллар; декабрдын аягында — 2 миллиард 798,1 миллион доллар. Ачык маалыматтар боюнча, өткөн айда Улуттук банк өлкөнүн валюта рыногуна 147 миллион доллар сатып, чет элдик валюта сатып алган эмес. Резервдердин көбөйүшүнүн себеби айтыла элек, бирок башкы банктын маалыматына караганда, алтын корунун наркы соңку убакта өсүп, декабрь айынын башына карата 78 миллиард сомго жеткен. Эске салсак, Улуттук банк интервенцияларды валютанын өзгөрүүсүн текшилөө жана сомдун курсун колдоо үчүн жүргүзөт.
Ысык-Көлгө балык кармаганы барып, кайыгы оодарылып сууга чөгүп кеткен жарандардын экинчисинин жансыз денеси табылды. Бул тууралуу бүгүн, 21-декабрда Өзгөчө кырдаалдар министрлигинин басма сөз кызматынан билдиришти. Маалыматка ылайык, балыкчылардын кайыгы Ысык-Көл облусунун Түп районунда 20-декабрь күнү кырсыкка кабылган. Кайыкта 27 жана 26 жаштагы тургундар болгон. "Өзгөчө кырдаалдар министрлигинин 15-аскерлештирилген өрт-куткаруу бөлүмүнүн куткаруучулары издөө иштерин жүргүзүшкөн. Натыйжада көлдүн жээгинен 5-6 метр аралыктан 04:25 чамасында 1989-жылы туулган Т.Ш. аттуу адамдын жансыз денеси табылган.
Орусиялык актриса Ольга Будина 42 жашка толду. Ал 1975-жылы 22-февралда Москва облусунун Одинцово шаарында төрөлгөн. Кичинекей чагынан аккордеон, фортепианодо ойноп, мектеп хору менен оркестринде солист болгон. Щукин атындагы жогорку театралдык окуу жайды бүтүрүп, 2000-жылы Александра Маттанын "Чек ара. Тайгадагы роман" аттуу тасмасына тартылып белгилүү болгон. Ал мындан тышкары 30га чукул тасмада роль жараткан. Ольга Будина Орусиянын искусство жана адабият тармагындагы мамлекеттик сыйлыктын лауреаты, Орусиянын "Биринчи каналынын" версиясы боюнча 2002-жылдын мыкты актрисасы. Ал эми 2008-жылы "Орус репортёру" журналынын версиясы боюнча Орусиядагы 10 сулуу айымдын катарына кирген. Актрисалыктан тышкары орусиялык телеканалдарда алпаруучулук кызматты аркалаган. 2004-жылы ишкер Александр Наумовго турмушка чыгып эки жылдан кийин ажырашкан. Экөөнүн ортосундагы 13 жаштагы уулу Наумду актриса өзү тарбиялайт.
"Газпром Кыргызстан" компаниясы 2023-жылы Бишкек шаары жана Чүй облусу боюнча 11 калктуу пунктту газдаштырууну пландап жатат. Бул тууралуу бүгүн, 1-февралдагы маалымат жыйында "Газпром Кыргызстан" компаниясынын башкы директорунун орун басары Арзымат Алдаяров билдирди. Анын айтымында, алардын ичинен 9у Бишкек шаарында жайгашса, 2сү Чүй облусунда. Бишкек шаары боюнча төмөнкү калктуу пункттар планга киргизилди : 1. Кырман жаңы конушу 2. Ала-Арча жаңы конушу 3. Бакай-Ата жаңы конушу 4. Ак-Тилек жаңы конушу 5. Ак-Тилек 2 жаңы конушу 6. Ак-Тилек Турбаза жаңы конушу 7. №6 Квартал "Товарная" Чүй облусу боюнча: 10. Селекция айылы 11. Новопавловка айылы Бишкек шаары боюнча 46 жаңы конуш бар. Анын ичинен 27 конуш газдаштырылган. Ал эми 2023-жылдын планына 5 конушту газдаштыруу киргизилип, дагы 14 жаңы конуш газдаштырылбаган бойдон калууда. " Бизге газдаштыруу боюнча билдирмелер көп келип жатат. Биринчи кезекте, аларды экономикалык, техникалык баалоодон өткөрөбүз. Ар бир конушка газ алып баруунун ирээти бар. Мисалга алсак, азыркы убакта Таш-Мойнок, Арашан айылдарынын тургундарынан газ киргизип бергиле деген кайрылуулар көп түшүүдө. Биз аларды азырынча газга кошо албайбыз, себеби техникалык мүмкүнчүлүк жок. Аларга газ өткөргүчтөрдү тартуудан мурун, Көк-Жарды газдаштырабыз, андан соң Беш-Күнгөй, анан Таш-Мойно ко жетебиз. Тагыраагы, техникалык жактан өз и рээти бар. Борбор калаада газдаштырылбаган 14 жаңы конуш калды. Аларды биз 3-4 жылга бөлүп программага киргизип, жергиликтүү бийлик менен талкуулап жатабыз", - деп билдирди "Газпром Кыргызстан" компаниясынын башкы директорунун орун басары Арзымат Алдаяров. Бүгүнкү күндө республиканын аймагында газдаштыруу деңгээли 38 пайызды түзүүдө. Жаңы райондорду газдаштыруу иштери Кыргыз Республикасын газдаштыруу боюнча башкы схеманын жана "Газпром Кыргызстан" компаниясынын инвестициялык грограммасынын алкагында жүргүзүлүп келүүдө. Кыргызстанда 8 жыл аралыгында 42 жаңы конуш газдаштырылган. Алар: Бишкек шаары - 27 Салам-Алик, Жеңиш, Кайынды, Керамическая, Щербакова, Бурдинская, Керемет, Касым, Балбан-Таймаш, Көк-Жар, Ала-Тоо, Көлмө, Кара-Жыгач, Ак-Ордо, Ак-Өргө, Арча-Бешик, Чалбай, маданият, Учкун, Достук, Аска-Таш, Алтын-Бешик, Киргизия, Ынтымак, Алтын-Ордо, Рухий-Мурас. Чүй облусу - 14 Мыкан а, Кара-Балта ш., Сокулук а., Люксембург а., Токмок ш., Шопоков ш., Кант ш., Ленинское а., Гавриловка а., Романовка а., Александровка а., Чоң-Арык а., Көк-Жар а., Лебединовка а. Ош шаары -1. Жапалак айылы 2016-жылдан бери "Газпром" ПАК республикадагы газ тармагын оңдоого жана модернизациялоого, жаңы калктуу пункттарды газдаштырууга жана метан май коюу тармактарын өнүктүрүүгө 30 миллиард сомдон ашык инвестиция жумшаган. Белгилей кетсек, "Газпром Кыргызстан" компаниясы газдаштыруу иштерин активдүү улантып жатышат. Бүгүнкү күндө газга кошулуу мүмкүнчүлүгүнө калктуу пункттардын 250 миңдей жашоочусу ээ болушту. Компания 2030-жылга өлкөдөгү газдаштыруу деңгээлин 60 пайызга жогорулатууну максат коюп жатат.
Бүгүн, 16-сентябрда саат 17:00гө карата мамлекеттик чек аранын кыргыз-тажик тилкесинде абал чыңалуу бойдон сакталууда. Бул тууралуу УКМКнын Чек ара кызматынан билдиришти. Билдирүүгө ылайык, жетишилген макулдашууларга ылайык, УКМКнын Чек ара кызматынын тарамдары кагылышуу болгон аймактарда ок атууну токтотушту. "Тажик тараптан аткылоонун интенсивдүүлүгү кескин азайды.
Кыргыз Республикасынын Малайзиядагы элчилиги уюштурган Ысык-Көл жээгиндеги окутуу программасы учурда кызуу уланууда. Окуучулар кереметтүү көл жээгинде окуу менен бирге көңүлдүү эс алып жатышат. Кызыктуу оюндар уюштурулуп, окуучулар өз жөндөмүн, талантын көрсөтүү менен алек болушту. Эртең мененки эс алуу учурунда балдар-кыздар чогулткан гүл, дарактардын жалбырактары, тобурчак жана башка өсүмдүктөр менен тайпалаштарынын бирин кооздоп, жасантышты. Тайпа мүчөлөрү окуучуну кантип "жасантышканын" англис тилинде түшүндүрүп беришти. Оюндун максаты - колдо бар нерседен кооз, керектүү буюм жасатып, окуучулардын фантазиясын өнүктүрүү.
Бүгүн, 4-декабрда Жогорку Кеңештин комитет жыйынында 2018-2020-жылдардагы Кыргыз Республикасында мамлекеттик менчикти менчиктештирүү программасынын долбоору тууралуу маселе каралып жатат. Депутат Бактыбек Турусбеков "Караван" соода борборунан бир жылда канча каражат түшө турганын сурады. Мамлекеттик мүлктү башкаруу фондунун төрагасы Ренат Түлөбердиев 9 ай ичинде киреше 8 миллион 800 миң сом чыкканын айтты. "Бир жылда 10 миллион сом киреше алып жатабыз, 20 миллион сом ижарадан алынат", - деди Түлөбердиев. Депутат "Караванды" сатып алгандар иштетпей койсо бир канча адамдар жумушсуз кала турганын айтты. Түлөбердиев: "Соода борборунун баасы 700-800-900 миллион сомго чейин болот.
Өлкөдө айып пулдар көтөрүлгөндөн тарта каршы тилкеге чыгып айдаган айдоочулардын саны азайууда. Бул тууралуу Жол кыймылынын коопсуздугун камсыздоо башкы башкармалыгы билдирди. "Буга чейин кээ бир айдоочулар адамдын өмүрүнө жана ден соолугуна коркунуч туудуруп, каршы тилкеге чыгуу менен жол эрежелерин одоно бузган учурлар көп катталып келсе, акыркы күндөрү мындай көрүнүштөр азайып жаткандыгы байкалууда. Анын себеби мурда каршы тилкеге чыгып айдагандар үчүн жоопкерчилик 5500 сом болсо, жаңы өзгөрүүлөргө ылайык, 15 000 сомго жогорулагандыгы себеп болууда. Ошондуктан айдоочулар жоопкерчиликтен коркуп, жол эрежелерин так сактоого аракет кылууда", - дешти мекемеден.
Бишкек мэриясы жол кырсыгын азайтуу үчүн кандай аракеттерди көрүп жатканын бүгүн, 19-июнда Бишкек шаарынын калаа башчысынын орун басары Геннадий Милицкий тегерек столдо сүйлөп жатып айтты. "Жол коопсуздугун камсыздоо үчүн шаар мэриясы бүт аракетин көрүүдө. Учурда борбордо 500 миңге жакын унаа катталган. Шаарыбыз чоң болбогону менен кырсыктар көп катталууда. Мындан улам жол кырсыктарын азайтуу үчүн техникалык жактан бир катар аракеттерди көрүүдөбүз. Быйыл шаардын көчөлөрүнө 25 жол чырак орнотулат. Бүгүнкү күндө алардын 13ү коюлду. Мектептер жайгашкан жерлерге сентябрь айынан баштап жаңыдан белгилер коюлуп, унаалардын өтүүсүн акырындатуучу (антиполиция) дөңчөлөр орнотулат. Жол белгилерин жыл сайын көбөйтүп жатабыз. Өткөн жылы 2 миң 500 белги орнотулган. Ал эми мурдагы Совет көчөсүнүн айрым бөлүктөрүнө видеокөзөмөлдөр коюлду. Алар жакынкы арада ишке кирет" , - дейт Милицкий.
Бишкекте милициянын кайгуул кызматкерлери адашып кеткен улгайган кишини таап беришти. Бул тууралуу аталган кызматтан билдиришти. Маалыматка ылайык, 2021-жылдын 13-январь күнү болжол менен саат 18:40 чамасында Бишкек ШИИББинин “102” кызматына Чыгыш-5 дарегинен улгайган киши жоголду деген маалымат келип түшкөн. Айтылган дарекке ошол замат милициянын кайгуул кызматкерлери келип, маалыматты тактаганда И.Б. аттуу жаран арыз менен кайрылган. Анда болжол менен саат 16:00 чамасында 1959-жылы туулган И.А. аттуу тургун үйдөн чыккан бойдон дайынсыз экендигин айтып, издеп жүргөндүгүн кабарлаган.
Кенгурулар тең салмактуулукту жоготуп албоо үчүн артка секиришпейт. Алар тең салмактуулукту сактоодо жоон куйругун колдонот. Алардын куйругу, ошондой эле жоон буттары артка секире албашынын негизги себеби болуп эсептелет. Мындан тышкары кенгурулар саатына 60 чакырым ылдамдыкта чуркап, 3 метрге чейин секире алышат. Жаратылышта кенгурулардын 69 түрү бар. Эң чоң кенгуру - кызыл кенгуру.
Бир жылдан ашык жыйынга келбеген "Кыргызстан" фракциясынын депутаты Насыр Мусаев мандатын тапшырды. Борбордук шайлоо комиссиясы порталына билдиргендей, Насыр Мусаевдин мандатын тапшыруу боюнча арызы эртең, 6-сентябрда БШКда каралат. "Кыргызстан" партиясынын тизмеси боюнча, анын ордуна Бектен Сыдыгалиев келет. Ал мурда УКМКнын төрагасынын биринчи орун басары болуп иштеген. Былтыр 18-апрелде Насыр Мусаев Жогорку Кеӊештин жыйынында ант берген . Ал депутат Жыргалбек Калмаматовдун ордуна келген.
Президент Садыр Жапаров өлкө айымдарын 8-март - Аялдардын эл аралык күнү менен куттуктады. Бул тууралуу президенттик администрациядан билдиришти. "Жадыраган жазды коштой кирип келген 8-март - Аялдардын эл аралык күнү менен чын дилимден куттуктайм. Табият тартуулаган түгөнгүс мээрим менен көөнөргүс аруулуктун ээси болгон аялзат үй-бүлөнүн түмөн түйшүгүн эле эмес, жер жүзүндөгү бейпилдикти, тынчтыкты бекем кармап турат. Дал ошондуктан эне жүрөгүнө бүтүндөй аалам батат эмеспи. Мына ушундай улуу касиет үчүн биз сиздерге өмүр бою милдеттүүбүз! Эне мээрими — адам баласынын руханий жетилүүсүнө, адам болуп калыптануусуна үрөн себе турган, жашоосунда ишенимдүү таянычы боло турган асыл баалуулук. Асылзаттын так ушул образы бүтүндөй адамзаттын асыл-наркы болгон эне тилибизди жатыктырып, аны кастарлап-сыйлоого, бабалардан бери келаткан каада-салт, үрп-адаттарды аздектеп алып жүрүүгө, Мекендин чыныгы атуулу кылып тарбиялоого үйрөтөт. Ошентип аял коомдо өзгөчө орунду ээлейт. Ал камкор эне, мээримдүү жар, жоопкер кызматчы, демилгелүү жетекчи. Кыргыз элинин тарыхында аялзат өз мамлекетинин өсүп-өнүгүшүнө эбегейсиз зор салым кошуп келген. Бүгүнкү күндө да аялзатынын катышуусуз экономикалык жана саясий кайра курууларды ийгиликтүү ишке ашырууну, элибиздин руханий дөөлөттөрүн кайра жаратууну жана өркүндөтүүнү, коомдун адептүүлүгүн бекемдөөнү жана улуттук мүнөздүн өзгөчөлүктөрүн — нарк-насилибизди сактоону элестетүү мүмкүн эмес. Ардактуу замандаштар — Кыргыз мамлекетинин аруузат айымдары! "Аял жылмайса — аалам жылмаят» дегендей, сиздер жан дүйнө сулуулугуңуздар менен ааламды багындырып, ар дайым аруу тилектериңиздер менен жакшылыкка үндөп, албан-албан иштерге шык-дем берип келесиздер. Дагы бир жолу майрамыңыздар менен куттуктайм.
25-июнь күнү “Чоң-Капка-автожол” көзөмөл-өткөрүү пунктунун чек арачылары тарабынан өлкөдөн мыйзамсыз жүк алып чыгуу аракетине бөгөт коюлду. Бул тууралуу УКМКдан билдиришти. Маалыматка ылайык, көзөмөл-өткөрмө пунктуна 1984-жылы туулган Казакстандын жараны А.К`нын башкаруусу менен КамАЗ келген. Ал унаада жер семирткичтер (нитрат) бар экенин айтып, чек арачыга коштоочу документтерди көрсөткөн. Автоунааны кароо учурунда чек арачылар селитра куюлган эки катар каптын артына катылган 30 тоннадай кумшекерди табышкан. Айдоочу жалган документ аркылуу жүктү Кыргызстандан Казакстанга мыйзамсыз алып өтүүгө аракет кылган.
21-мартта Жогорку Кеңештин депутаты Кенжебек Бокоев "Республика-Ата Журт" фракциясынын айрым депутаттары Орусияга барып, Өмүрбек Бабанов менен жолугуп келишкенин маалымдаган . Анда ал Бабанов өлкөгө кайтып келүүнү пландап жатканын айткан. Ошол эле күнү Өмүрбек Бабанов интернет аркылуу кыргыз элин Нооруз майрамы менен куттуктап, "жакында көрүшкөнчө" деп жазды. Андан кийин Улуттук коопсуздук мамлекеттик комитети Бабанов Кыргыз өлкөсүнө кайтып келсе, мыйзам чегинде жоопко тартылат деп билдирген. Буга байланыштуу порталы " УКМК Өмүрбек Бабанов өлкөгө кайтып келсе жоопко тартылат деди. УКМКнын Бабанов тууралуу билдирүүсүндө саясий куугунтуктун белгиси байкалабы?" деген собол салды. Бул суроого Жогорку Кеңештин депутаты Руслан Казакбаев жооп берди. Ал Өмүрбек Бабановго карата саясий куугунтуктун белгиси байкалат же байкалбайт деп айта албастыгын белгиледи. “Менин жеке пикиримде УКМК туура кылды. Анткени УКМК саясий иштерге өзүнүн оюн дайыма айтып турушу керек. Себеби президент, саясий лидер же жөнөкөй жаран болобу бардыгы мыйзамдын алдында бирдей. Бабановдун иши өткөн жылдагы президенттик шайлоого байланыштуу болгон. Биз бул эң кыска убакытта адилеттүү жана калыс каралып, иш жабылат деген үмүттөбүз. Президент Сооронбай Жээнбеков да өзгөчө көзөмөлгө алат деп ишенебиз. УКМК эгерде Бабанов Кыргыз мамлекетине келсе тергөө иштери уланат, аны тергөө иштеринин алкагында суракка чакырабыз десе туура болмок. Себеби Өмүрбек Бабанов жоопкерчиликтен качпайт. Ал кылмыш ишине байланышкан суроолордун бардыгына келгенде так жооп берет деп ойлойм”, - деди Казакбаев.
Памирден келген кыргыздарга жер берүү маселеси бул эки өлкөнүн сүйлөшүүсү аркылуу жүрүшү керек деген ойду Тышкы иштер министрлигинен келген өкүл Алмаз Асанбаев тегерек столдо билдирди. Ошондой эле себебин мындайча түшүндүрдү. "Афганистандан 11 үй-бүлө балдарын окутуу үчүн келсе, ата-энелери коштоочу катары эсептелинген. Азыр сиздер жер берүү жана турак жай салуу маселесин айтып жатасыздар. Бирок бир маселе бар. Балдарды окутуу үчүн келип бул жакка калып калуу Памирдеги жашап жаткан кыргыздарга кооптонуу туудуруп жатат. Себеп дегенде кийинки келчү окуучулар же жарандарды Афганистан тарап чек арадан өткөрбөй коюшу мүмкүн. Балким, силер барып кайра кайта албай калсаңарчы? Себеби силердин ал жакта жашап жатканыңарга аталган өлкө дагы кызыкдар.
“Пираттык сериалдарды көрсөткөн телеканалдарга жарнама алууга тыюу салыш керек” , - деп бүгүн, 7-февралда Жогорку Кеңеште КТРКнын башкы директору Илим Карыпбеков билдирди. Анын айтымында, өлкөдө 43 телеканал бар, алардын 90 пайызы пираттык сериалдарды көрсөтөт. “Андай каналдарда ата мекендик, өздөрү даярдаган программалар жок. Бирок эл сериалдар үчүн ошол каналдарды көрөт. Жарнама берүүчүлөр ошолорго кайрылышат. Бизде 152 сааттык өздүк берүүлөр көрсөтүлөт. Ошондуктан аларга жарнама берүүгө тыюу салуу керек” , - деди Карыпбеков.
Жогорку Кеңеш 20-апрелде Мухаммедкалый Абылгазиев башында турган өкмөт курамын бир добуштан колдоду. Ошол эле курамды тийиштүү кызматтарга дайындоо тууралуу жарлыктарга президент Сооронбай Жээнбеков да кол койду.  порталы өкмөттүн жаңы курамында кайсы кадрдык чечимдер туура, кайсы чечимдер ката болду деп эсептейсиз деген суроонун негизинде собол салды. КАПТАГАЕВ: "Премьер-министр, вице-премьерлер тууралуу айта турган болсом, чечим туура эле" Саясатчы Эмилбек Каптагаев премьер-министрликке көрсөтүлгөн Мухаммедкалый Абылгазиевдин тажрыйбасы мол экенин айтты. Ошондой эле анын жана вице-премьер-министрлердин талапкерлиги туура чечим болгонуна токтолду. "Мухаммедкалый Абылгазиев - тажрыйбасы мол киши. 5-6 жылдай Социалдык фондду жетектеген, кийин вице-премьер-министр болду. Президенттик аппараттын жетекчиси, анын орун басары катары иштеп, өзүн оор басырыктуу жетекчи катары көрсөттү. Ал эми Кубатбек Боронов өзгөчө кырдаалдар министри болуп турганда жакшы иштерди аткарган. Өзү жаны тынбаган, аракетте жүргөн киши, вице-премьер катары да жакшы кызмат кылат деп ишенем. Экономика министрлигине Олег Панкратов келгени жакшы болуптур. Учурунда экономика министри, вице-премьер болгон. Маселени терең түшүнгөн жетекчи катары өзүн көрсөтө алган таза киши, анын министрликке келгени жакшы эле болду. Кашкар Жунушалиевди жакшы тааныйм, бул өз ишин жакшы билген, ошол системдин ичинде өскөн мыкты кадр. УКМКнын жетекчилигин жакында эле ачык маалыматтар аркылуу тааныдык, бул тармактын көйгөйлүү жерлерин билген кадр катары боолголодум. Жаңы жетекчи коопсуздук кызматын саясатчыларга саясий куугунтук уюштурган, жасалма каралоо кылган, күнү-түнү аларды артынан аңдыган орган эмес, чыныгы коомдун коопсуздугун коргогон органга айландырышы керек. Калган өзгөрүүлөр тууралуу пикир айта албайм, себеби алар жөнүндө маалыматым жок. Жалпы жонунан айтканда жаңы өкмөттүн курамы турмуш кырдаалына ылайык түзүлгөн курам", - дейт Каптагаев. КАРАСАРТОВА: "Өкмөткө келе турган адамды эмес, анын демилгесин талкуулоо зарыл" Укук коргоочу Рита Карасартова өкмөттү отставкага кетирүүдө эң чоң жаңылыштык бар экенин билдирди. Эмне үчүн кызматтан кетип жаткандыгын, кетирген мүчүлүштүктөрүн кароо зарылдыгын белгиледи. "Өкмөттү отставкага кетирип жатканда анын мүчүлүштүктөрүн карап чыгуу керек. Бизде бир чечим менен кетирип, анын ордуна башка бирөөнү алып келишет. Эмне себептен мурункуларды кетирди, ишинде эмне мүчүлүштүктөр болду? Ошолордун баарын талкууласа, кийинки келе тургандар "мен ошондой каталарды кетирбейин" деп келишмек. Жаңы келип жаткан өкмөт курамы "мен мындай реформаларды жасайм" деп убада бериши керек. Эл жетекчи убадасына туруп жатабы, карап баа бериши зарыл. Келгендердин баарынын эле программасы жок жөн эле келип, кайра жөн эле кетип жатышат. Кыргыз мамлекети эксперимент кыла турган базабы? Биздин жашообуз менен эксперимент кылбоо зарыл. Мүчүлүштүк кылгандарды жоопко тартканды көрө элекпиз. Биздин чоң кемчилик бул биз жөн эле адамдарды талкуулап, жакшы адам, мейли келсин деп жатабыз. Бул, албетте, туура эмес. Адамды талкуулаганды токтотуп, алардын демилгелерин талкуулаш керек" , - деди Карасартова. ОШУРАХУНОВА: "Өкмөттүн өзгөргөн курамы реформа, чоң иштерди жасаган кызматкерлер деп айта албайм" Укук коргоочу Динара Ошурахунова Мухаммедкалый Абылгазиевди жана башка өзгөргөн өкмөттүн курамындагы адамдар реформа, чоң иштерди жасаган кызматкерлер деп айта албай турганын белгиледи. "Абылгазиев Социалдык өнүктүрүү фондунда иштеп жүргөндө реформа жасаган деп да айта албайм. Президенттик аппараттын жетекчилигинде турганда башкы прокурор Индира Жолдубаеваны кызматтан кетирүү боюнча президенттин сунушун далилдер менен даярдабаганын айтсак болот. Жогорку Кеңештин депутаттары президент эмне себептен Жолдубаеваны алып жаткандыгын сураганда так жооп бере алган жок. Аппарат жетекчи катары сунушту далилдер менен даярдашы керек болчу. Мени таң калтырганы мурунку өкмөттү кетирип, эртеси кайра жаңы өкмөттү түзүп жатканы болууда. Эгер шашылыш түзүлө калган өкмөт иштей албай калса, Жогорку Кеңеш жоопкерчиликти алабы деген суроо бар. Кашкар Жунушалиев менен иштешип калдык, аны өз тармагын жакшы билген адам катары айтып жатышат. Менин айтарым, иштей алабы, реформа жасай алабы аны убакыт көрсөтөт. УКМКнын жаңы жетекчиси сабак алды деп ойлойм. Бул кызмат коомчулук тарабынан көп сынга алынды. Мурунку системди өзгөртүп, жаңы кадамдарды жасап, мыйзам жолу менен иштесе УКМКга кайра ишенич пайда болмок. 25 жылдын ичинде 30 жолу өкмөт алмашыптыр, бул деген өкмөткө иштөөгө мөөнөт берилбей жатканын билдирет. Өкмөткө иштеш үчүн убакыт бериш керек" , - деген ойдо Ошурахунова. НЫШАНОВ: "Азыр эч кимди эч ким аябай калды, колдосо да 100 пайыз колдоп коёт, кетиргенде да 100 пайыз колдоп коёт" "Ата Мекен" фракциясынан депутат Сайдулла Нышанов министрлерде жоопкерчилик аз болууда, чечкиндүү кадамдарга барса, эл, коомчулук колдоп алат деген пикирде. "Бул министрлер болобу, башка министрлер болобу жоопкерчилик аз болуп жатат. Мисалы, Тогуз-Тородогу окуя боюнча премьерден башка да тийиштүү министрликтер өз убагында иштерин кылып, доклад жасаганда, мындай окуя болбойт эле. Кийин ал окуя болгондон кийин жалгыз премьер-министр күнөөлүү болуп калды. Министрлердин иштегендери азайып жатат, сүйлөсө билгендей көрүнөт, иш жүзүндө жасабайт. Жетекчилердин өзгөчөлүгү, чечимдерди тез, өз убагында кабыл алганында экен. Маселелерди узартып жибергенде нааразычылык күчөп кетүүдө. Бюджет чектелүү болгондон кийин кээде өкмөт чече албаган маселелер болот, ошол убакта себебин ачык айтса, нааразычылык аз болмок, эл түшүнмөк. Бирок беш жылдын ичинде өлкөдө жылыштар болду, жолдор оңдолду, мектептер салынды, ушул темпте кетсек алдыңкы беш жылда да жылыштар болот. Жаңы өкмөт башчы өтө этият болгон киши, жаңылыштык кылбаса парламенттин мөөнөтү бүткөнгө чейин иштеши мүмкүн. Азыр эч кимди эч ким аябай калды, колдосо да 100 пайыз колдоп коёт, кетиргенде да 100 пайыз колдоп коёт. Азыр министрлер да билип калды, мыйзамсыз иш кылганы такталып калса кулагынан жетелеп алып кетип жатышат, мурда мындай болчу эмес да. Күзгү-кышкы иштерине даярдык башталды, сентябрь айында акыркы отчётту берсе, ал даярдыгы кыштан кандай өтөт, бул чоң маселе. Экономикадагы өзгөрүүлөр, быйылкы түшүмдүн кандай болушу, ушулардын бардыгы бул өкмөттү сынайт. Дагы бир көйгөйлүү маселе болгон дыйкандардын өндүргөн товарын сыртка чыгарууга жолдорду түзсө, анда бул өкмөт эл үчүн иштеген болот", - дейт Нышанов. МОМБЕКОВ, депутат: “Аткаруу бийлигинин курамы да, курагы да купулума толгон жок” "КСДП" фракциясынан депутат Рыскелди Момбеков өкмөткө эски эле жүздөр кайра келип алганын айтты. “Жаңы өкмөттүн курамы менин купулума толгон жок. Эски министрлердин курамы эле ээрге кайра миништи жана эч нерсе көрсөтө албагандар өкмөткө келип калды. Азыр аткаруу бийлигинин курамы да, курагы да купулума толгон жок. Азыр мен "макул" деп добуш бердим, анткени каршы болгондо деле эч нерсе чечилмек эмес. Бир бирден добуш берүү болгондо мен саламаттыкты сактоо министрине, экономика министрине, айыл чарба министрине каршы болмокмун”, - деди Момбеков. СУЛЕЙМАНОВ: "Бүгүнкү түзүлгөн өкмөткө кандай кадрлар келгенин убакыт берип иштетип көрүп айтыш керек" Жогорку Кеңешке "Ата Мекен" фракциясынан депутат болуп келген Бахадыр Сулейманов өкмөттүн кандай түзүлгөнүн убакыт жана алардын аткарган иши көрсөтөт деген пикирде. "Бүгүнкү түзүлгөн өкмөткө кандай кадрлар келгенин убакыт берип, иштетип көрүп айтыш керек. Өкмөттүн курамы өтө тез түзүлдү, балким алдыда айрым министрлерде алмашуу болуп калышы мүмкүн. Арасында кээ бир министрлерге ишеним аз, мисалы Саламаттыкты сактоо министрлигине жана Өзгөчө кырдаалдар министрлигине келген министрлердин ишин убакыт көрсөтөт.
Коронавирусту алдын алуу максатында Германия, Испания жана Франциянын жарандарына Кыргыз мамлекетинин аймагына кирүүсүнө убактылуу тыюу салынды. Коронавирус инфекциясын алдын алуу жана анын жайылышына жол бербөө боюнча Саламаттыкты сактоо министрлигинин алгоритмине толуктоо киргизилип, жогоруда аталган 3 өлкөнүн жарандарын республиканын аймагына убактылуу киргизбөө тууралуу чектөө 14-марттан баштап күчүнө кирди. "Кытайдын, Түштүк Кореянын, Италиянын, Ирандын, Германиянын, Франциянын жана Испаниянын жарандарына өлкө аймагына кирүүгө убактылуу чектөө киргизилди. Ошондой эле акыркы 30 күн аралыгында аталган өлкөлөрдө болгон Кыргыз жарандары милдеттүү түрдө 14 күндүк карантинге алынат", - деп айтылат маалыматта. Буга чейин коронавирус аныкталган өлкөлөрдөн келгендерди карантинге алуунун тизмеси түзүлгөн. Биринчи категорияга кирген өлкөлөр - Кытай, Түштүк Корея, Италия, Франция, Испания, Германия. Экинчи категорияга кирген өлкөлөр - Улуу Британия, Япония, Бельгия, Нидерланды, АКШ жана Сингапур. Үчүнчү категорияга кирген өлкөлөр - Кувейт, Бахрейн, Таиланд, Швейцария, Австралия, Малайзия, Канада, Ирак жана Бириккен Араб Эмираттары. Биринчи категориядагы мамлекеттерден келген Кыргыз жарандары милдеттүү түрдө карантинге алынат. Экинчи жана үчүнчү категорияга кирген өлкөлөрдөн келген жарандар үй шартындагы карантинге алынып, күн сайын медициналык кароодон өтүп турушат. Саламаттыкты сактоо министрлиги жогорудагы өлкөлөрдүн тизмеси эпидемиологиялык кырдаалга байланыштуу толукталып же өзгөрүлүп турарын эскертет. Обсервацияга төмөнкү жарандар алынбайт (клиникалык белгилери байкалган учурдан тышкары): Жогоруда аталган өлкөлөрдүн дипломатиялык өкүлдөрү, кызматкерлери; Расмий делегациянын мүчөлөрү;
Бүгүн, 20-апрелде Жогорку Кеңештин жалпы жыйынында төраганы шайлоо өтөт. Депутаттар эки талапкер: "Кыргызстан" фракциясынын лидери Канат Исаевдин , "Өнүгүү-Прогресс" фракциясынын лидери Бакыт Төрөбаевдин талапкерлигине же экөөнө тең каршы добуш бере алышат. Талапкерлер коалициялык көпчүлүктүн өкүлдөрү. Оппозициялык фракциялар "Республика - Ата Журт" менен "Бир бол" төрагалыкка талапкерди сунуштоодон баш тартышкан. Конституцияга ылайык, Жогорку Кеңештин төрагасы жашыруун добуш берүү аркылуу шайланат. Төрага болууга 120 добуштан 61ин топтоо жетиштүү.
18-майда жана 19-майда түнкүсүн өлкөнүн көпчүлүк аймактарында жаан, айрым аймактарда жаан-чачындын катуу жаашы күтүлөт. 20-майга чейин аба ырайынын туруксуздугуна жана күтүлүп жаткан нөшөрлүү жаан-чачынга байланыштуу өлкөнүн тоолуу жана тоо этектериндеги аймактарында сел жүрүп, дарыялардагы суулардын деңгээли көтөрүлөт. Өзгөчө кырдаалдар министрлигинен билдиришкендей, айрым аймактарда батыштан соккон шамалдын ылдамдыгы секундасына 17-22 метрге жетиши мүмкүн. Мындан сырткары абанын температурасы да төмөндөйт.
Акыркы бир сутка ичинде өлкөдө дагы 32 медицина кызматкери коронавирус инфекциясын жуктуруп алганы аныкталды. Маалыматты коомдук саламаттыкты сактоо башкармалыгынын жетекчиси Айнура Акматова кабарлады. Ош шаары – 9; Ош облусунда – 7; Жалал-Абад облусунда – 2; Ысык-Көл облусунда – 6; Нарын облусунда – 2; Баткен облусунда – 6. Ал эми бир суткада 13 медицина кызматкери ооруканалардан айыгып чыгарылды. Мындан сырткары үй карантининен 56 медицина кызматкери айыгып чыгышты.
АКШда учкуч эсин жоготкондон кийин жүргүнчү учакты өз алдынча кондурууга үлгүрдү. Бул тууралуу чет элдик басылмалар жазышты. Маалыматка ылайык, АКШнын Федералдык авиация башкармалыгы Багам аралдарынын эл аралык аэропортунан Флоридага багыт алган Cэссна учагынын бортунда болгон окуяны иликтеп жатат. Анда эки жүргүнчү бир моторлуу Cэссна үлгүсүндөгү учактын ичинде болгон. Учкуч белгиленген жерге 112 чакырым калганда эс-учун жоготкон. Жүргүнчү дароо кырдаалды аба диспетчерине билдирип, диспетчер учакты кантип кондуруу керектигин айтып бере баштаган. " Бул жерде менин абалым оор. Учкуч эс-учун жоготуп койду, учакты кантип башкарууну билбейм", - деген жүргүнчү. Аба кыймылын көзөмөлдөөчү кызматкер жүргүнчүгө учакты кантип туруктуу кармап, төмөндөтүү керектигин үйрөткөн. Натыйжада учак Флоридадагы Палм-Бич эл аралык аэропортуна аман-эсен конгон. Эс-учун жоготкон учкуч ооруканага жеткирилген.
"Кинозал" бөлүмү "Бир мешок акча" комедия жанрындагы тасма менен толукталды. Анда режиссёрлук милдетти "Ак-Өргө Cіты" тобунун жигиттери Рүстөм Аскенов менен Кубанычбек Курманбеков аркалап, башкы каармандардын да образын жаратышкан. Продюсер Нурлан Жаныбеков тасма тарбиялык мааниге ээ болгондуктан жакшы сын-пикирлер айтылып, кыска убакытта өзүнө кеткен чыгымды актады дейт: "Тасма 2016-жылдын 25-февралынан тарта театрларда көрсөтүлө баштады. Эл абдан жакшы кабыл алып, 2 жумада өзүнө кеткен чыгымды толук актады. Мына эми көрүүчүлөр сиздердин сайт аркылуу тасманы көрө алышат", - дейт Н. Жаныбеков. Белгилей кетсек, тасмада карапайым турмушта жашаган, батирдин ижарасын бере албай кыйналган балдардын жашоосу чагылдырылат. Алардын бири байдын уулу болгонуна карабай "өз күчүм менен курулуш ишканасын ачам" деген максатты көздөп, атасынын берген жардамдарын четке кагат. Экинчиси капчыктуу кызга ашык болуп жүрөт. Зор амбицияга, максатка ээ жигиттер ресторанда ашпозчу болуп эмгектенишет. Бир күнү алар ресторандын таштандыларын төгүү үчүн чыгып, бир мешок акча таап алышат. Ошол күндөн баштап алардын жашоосу, кулк-мүнөзү өзгөрө баштайт. Бир күнү алардын артынан кооптуу адамдар түшүп, акчаларын алып кетишет. Окуя күлкү, ый жана кызыктар менен коштолот...
"Салам, сен муну окуп жатканда мен жок болом. Менин өлүмүмдөн кийин бул дүйнөнүн жакшы болушун каалайм. Биз бактылуубуз жана эркинбиз. Менин жашоом ушундай кыска болуп калганы өтө өкүнүчтүү". Мындай сөздөрдү белгисиз адам 6-мартта Ош шаарындагы Токтогул Сатылганов атындагы облустук китепкананын дубалдарына жана терезелерине жазып кеткен. Учурда ал адамды милиция издеп жатканын Ош ШИИБинин маалымат катчысы Замир Сыдыков 'ге кабарлады. "Бул боюнча ыкчам тергөө тобу китепканага барып, жазуулар боюнча тергөө иштерин жүргүзүп жатат. Ал эми жеринде аймактык милиция кызматкерлери да тийиштүү иштерди аткарышууда. Азырынча жазууларды ким жазганы белгисиз" , - деди Сыдыков.
Чүйдүн Аламүдүн районуна караштуу Пригородное айыл аймагындагы Үмүт жаңы конушунун тургундары тери иштеткен ишкана, мал союучу жайлардан чыккан жыттан улам эшик-терезесин ача албай калганын айтышып, ЭЛДИК КАБАР бөлүмүнө 10-июлда кайрылган . Бул боюнча бүгүн, 11-июлда Пригородное айыл өкмөтүнүн башчысы Бакыт Шеримбеков суроолорго жооп берип жатып ишкана кечээ убактылуу жабылып, эшигине мөөр басылып, айып пул салынганын билдирди. "Ишканага 8500 сом өлчөмүндөгү айып салынып, мөөр басылды. Мындан сырткары Экономика министрлигине кат жаздык, 2-3 күндүн ичинде буйрук келсе официалдуу түрдө текшерүү иштерин баштайбыз. Ошого жараша чечим чыгарылат. Мурун ишкананын ордунда сүт-товар фермасы болгон. Андыктан жеке менчик ишкана болуп эсептелинет.
Нарында жергиликтүү тургун маңзат колдонуп жаткан жеринен кармалды. Бул тууралуу бүгүн, 10-февралда Ички иштер министрлигинен билдиришти. Маалыматка караганда, 9-февраль күнү саат 13:30 чамасында Нарын шаардык ички иштер бөлүмүнүн кылмыш иликтөө бөлүмүнүн кызматкерлери тарабынан Нарын шаарынын 31 жаштагы тургуну Т.А. өзүнүн үйүнүн короосунда маңзатын колдонуп жаткан учурда кармалган. Ошол жерден өзү отурган отургучтун астынан жана очоктун ичинен целлофанга оролгон, өңү жашыл түстөгү, өзгөчө жыты бар 194 грамм маңзаты алынган. Андан соң кылмышка шектүү Нарын шаардык ички иштер бөлүмүнө алынып келинип, калыстардын катышуусунда өздүк кароо жүргүзгөн учурда кийип жүргөн күрмөсүнүн чөнтөгүнөн маңзатты колдонуу үчүн колго жасалган темир түтүк буюм табылган.
Ысык-Көл облусунун Чолпон-Ата шаарында волейбол боюнча эркектер арасындагы Азиянын чакырык Кубогу өтүүдө. Кубокко Өзбекстан, Сауд Арабия, Кыргызстан жана Монголия курама командалары катышып жатат. Үчүнчү күндүк оюнда Кыргызстан менен Сауд Арабия кез келип, Кыргызстан 3:1 эсебинде жеңилип калды. Ушул эле Кубоктун алкагында алгачкы оюнунда Кыргыз курамасы Монголияга 3:0 эсебинде жеңилсе, Өзбекстанды 3:1 эсебинде уткан.
АКШда шамалга учкан күндөн коргоочу кол чатыр 13 жаштагы баланын колуна сайылып калды. Бул тууралуу чет элдик маалымат каражаттары жазып чыкты. Маалыматка ылайык, окуя Массачусетс штатында орун алган. Анда суунун жээгинде сейилдеп жүргөн баланын колуна катуу шамалга учкан күндөн коргоочу кол чатыр сайылып калган. "Жабырлануучуга жардамга ошол жерде эс алып отургандар чуркап келген. Бир нече адам ал баланын колун катуу таңып, дароо "Тез жардам" чакырышкан.
Буга чейин социалдык тармактарга белгисиз адамдар бир жигитти жана анын жанындагы аялды уруп жаткан видео тараган . Аталган окуя интернет колдонуучулардын нааразычылыгын жараткан болчу. Анда эркек киши аялды жыгылта түртүп, жерге жаткыра тепкен. Учурда жабыр тарткан Шайыр Батыралиева ооруканада жатат. Ал абалы тууралуу айтып, окуянын чоо-жайына токтолду. “ Бизде мындай ызы-чуу он жылдан бери эле болуп келет. Такталбаган жер тилкесин 2007-жылдары сатып алганбыз, кийин бир белгисиз адамдар келип, талаша баштады. Алар менен деле эч кандай тааныштыгыбыз жок. 26-июнь күнү балам жерди алабыз деп жатышат деп эле жөнөп кетти, мен артынан барсам, топтошкон балдар аны сабап жаткан экен. Мен видеого тартып, сотко берем койгула десем эле мени кошо уруп киришти. Ары жакта ойноп жүргөн балдар видеого тартып алып, интернетке тарап кетиптир. Учурда жардам беребиз деп көп эл колдоо көрсөтүп жатышат, ыраазымын ”, - дейт Шайыр Батыралиева. Ал эми аталган окуя боюнча шектүү катары 48 жаштагы М.М. жана 38 жаштагы М.Д. аттуу жарандар кармалган . Бул тууралуу Чүй облустук ички иштер башкы башкармалыгынын басма сөз кызматынын ага тескөөчүсү Назира Имангазиева билдирген болчу. "Ал бала өзү, ата-энеси, туугандары менен мага келип кечирим сурашты, мен тосмо арыз жазып бердим. Алар тараптан дары-дармекке жардам болду", - деп кошумчалады Батыралиева.
Бүгүн, 19-январда Жогорку Кеңештин жыйынында депутат Айбек Маткеримов саламаттыкты сактоо министри Алымкадыр Бейшеналиевден дарыгерлердин айлык акысы тууралуу суроо берди. "Дарыгерлердин айлыгы 100 миң сомго чейин көтөрүлөт деп айткансыз. Бул реалдуу түрдө ишке ашабы?" - дейт депутат. Саламаттыкты сактоо министри Алымкадыр Бейшеналиев айлык көтөрүлүшү керектигин айтты. "Медицина кызматкерлерин өлкөгө калтыруу үчүн айлыктары 1 миң доллар болушу керек. Ошондо башка өлкөлөргө кетпейт. Айлыктын аздыгынан жакшы дарыгерлер кетип калып жатат. 5 жылдын ичинде айлыкты 1 миң долларга жеткиребиз.
Бул сан “Супер-Инфо” гезити үчүн өзгөчө сан, анткени гезиттин 1000-саны колуңузда. Өзгөчө саныбыздын бетин кооздогон ырчылар Анжелика жана Айыма болду. Кызыгы, гезит алгачкы ирет түстүү болуп чыкканда 1-бетине да секелек Анжелика чыккан. 1000-санында секелек кызы менен чыгып отурат.
Министрлер кабинетинин төрагасынын биринчи орун басары Айбек Жунушалиев энергетика жана өнөр жай министри болуп дайындалган Доскул Бекмурзаевди министрликтин борбордук аппаратынын эмгек жамаатына тааныштырды. Бул тууралуу аталган министрликтин маалымат кызматынан билдиришти. Айбек Жунушалиев жаңы дайындалган министрди тааныштырып жатып энергетика тармагын өнүктүрүү боюнча жигердүү иштер жүрүшү керектигин баса белгиледи. "Доскул Жумагулович министр кызматына дайындалганга чейин эле системада иштеп келген. Тармактын учурдагы абалын дагы жакшы билет. Ошондуктан энергетика тармагын өнүктүрөт деген ишеничтебиз" , - деди Жунушалиев.
CОВІД-19 жана пневмониянын статистикасы бир нече себептерден улам бириктирилди. Бул тууралуу республикалык штабдан билдиришти. “2020-жылдын 17-июлунда өкмөт CОВІД-19 жана пневмония боюнча статистиканы бириктирүүгө өттү. Коронавирустук инфекциянын белгилерин дарылоо боюнча Саламаттыкты сактоо министрлиги буйрук чыгарып, ага ылайык лабораториялык жактан тастыкталбаган, бирок клиникалык вирустун этиологиялык белгилери бар ооруканадан тышкаркы пневмония У07.2. кодуна тийиштүү, натыйжада, статистикалык жактан ооруканадан тышкаркы пневмония CОВІД-19дун бир көрүнүшү катары саналат”, - деп билдирди вице-премьер-министр Аида Исмаилова. Анын айтымында, көптөгөн өлкөлөрдө ооруканадан тышкаркы пневмония CОВІД-19 боюнча жалпы статистикага киргизилбейт. “Бирок биз бириктирүүдөн соң, CОВІД-19дан каза болгондордун саны жогорулагандыгына карабастан, статистиканы бириктирүү чечимин кабыл алдык. Бул маселе ар тараптуу эксперттер менен ар кандай деңгээлде бир нече ирет, ошондой эле Дүйнөлүк саламаттыкты сактоо кеңсесинин кызматкерлери менен талкууланды”, - деп кошумчалады. Аида Исмаилова натыйжада статистика бир нече себептерден улам бириктирилгенин белгилеп кетти: Бул оорунун чыныгы масштабдарын көрүүгө мүмкүндүк берет. Ошондой эле эпидемиологиялык абалдын мындан аркы өнүгүү моделин туура болжолдоого көмөк берет.
Президенттикке эки талапкер Марат Иманкулов жана Сагынбек Абдрахманов президенттик жарышка катышуудан баш тартышты. Бул тууралуу алар бүгүн, 24-августта маалымат жыйынында билдиришти. Иманкулов шайлоого катышуудан баш тартуусун өлкөдөгү саясий кырдаалга байлады. “Мен бул шайлоого катышпайм, бирок саясий ишмердүүлүгүмдү мындан ары улантам. Биздин бийлик эч качан өткөндөн сабак алган жок. Мен бул шайлоонун таза, адилеттүү өтүшүнө ишенбейм. Бул шайлоо эмес, жөн гана саясий шоу болот. Мен өзүмдүн командама, өзүмдүн тарапташтарыма ыраазычылык билдирем” , - деди Иманкулов. Абдрахманов шайлоодо утарына ишенбегенин айтты. “Кол топтоо учурунда 38 миң кол топтогон болчумун, бирок мен аны БШКга тапшырбайм. Мен миллион сом күрөөдөн качкан жокмун. Мен бул шайлоодон утарыма ишенбейм.
Бүгүн, 17-декабрда Жогорку Кеңеште Эл аралык иштер, коргоо жана коопсуздук боюнча комитети мурдагы башкы прокурор Азимбек Бекназаровдун Кыргыз өлкөсүнүн Малайзиядагы элчиси кызматына талапкерлигин карай т. Бекназаров журналисттердин суроолоруна жооп берүүдөн баш тартып, "жок" деген сөздөн башка эч нерсе айткан жок. Буга чейин Бекназаров ага элчилик кызматка сунуштар түшүп жатканын, бирок чечим чыгара электигин айткан болчу. Саясатчы Азимбек Бекназаров президент ага Түркияга, Азербайжанга, Малайзияга элчи болуп барууну сунуш кылганын белгилеген.
Токмок шаардык кеңешинин депутаты Чолпон Сыдыкова суракка алынды. Бул тууралуу депутат өзүнүн Фейсбук баракчасына жазып чыкты. Маалыматка ылайык, аны Биринчи Май РИИБинин тергөөчүсү Руслан Бердибаев суракка алган. "Суракта Токмак шаардык кеңешинин депутаттары Анарбек Маликов менен Кайрат Чокеевди тааныганымды айттым. Мен алар дагы суракка чакыртылып, ал жакка кантип барышканын жана көз караштары кандай болгону жөнүндө сурайт деп үмүттөнөм", - деп жазган Сыдыкова. 1-декабрда "Ата-Мекен" партиясынын лидери Өмүрбек Текебаевге кол салуу болду . Көп өтпөй Текебаев телефонун кайтарып берүү боюнча кайрылуу жасады . Садыр Жапаров ИИМге Өмүрбек Текебаевге кол салуу боюнча фактыны иликтеп чыгууну тапшырды. Көп өтпөй Бишкек ШИИББи Өмүрбек Текебаевге кол салганга шектүү катары 23 жаштагы жаран кармалгандыгын билдирди. Бул ишке айрым жергиликтүү маалымат каражаттары Токмок шаарынын мэрин дагы аралаштырып, кармалган шектүү анын өкүл баласы экенин айтышкан.
Ысык-Көл облусунун Тоң районуна караштуу Кажы-Сай айылында чөнтөк телефону жарылып кетип, денеси күйүп калган Айдинге бүгүн жыйынтыктоочу акыркы операция жасалат. Бул тууралуу Айдиндин апасы Жаркынай Ишенбаева ьге билдирди. "Ден соолугу жакшы болуп калды. Бүгүн уулума акыркы операция жасалат. Анын эки санына жана көкүрөгүнө операция жасалуусу күтүлүүдө. Өзүнүн абалы жакшы, буюрса, жакынкы күндөрү ооруканадан чыгабыз", - деди Ишенбаева. Окуянын чоо-жайына кайрылсак: 24-ноябрда Айдин райондук ооруканага денесинин 30 пайызы күйүп оор абалда түшкөн. Окуя Ысык-Көл облусунун Тоң районуна караштуу Кажы-Сай айылында болгон. Айдин окуядан бир ай мурун колдоно баштаган Нокіа Х1 үлгүсүндөгү телефону менен сүйлөшүп бүткөн соң аны жерге түшүрүп алган. Жерден алып сол чөнтөгүнө салгандан кийин телефон жарылып кеткен.
17-майда соттук реформага арналган жыйында президент Сооронбай Жээнбеков бул ишти тездетүүгө чакырып, соттук реформаны жеке көзөмөлүнө аларын айтты. Буга байланыштуу порталы "Соттук реформанын ишке ашуусуна саясий эрктин жоктугу себеп болуп келдиби?" деп собол салды. Жогорку Кеңештин депутаты Алтынбек Жунус уулу буга чейин соттук реформага саясий эрк жетишип, бирок бир тараптуу болгонун айтты. "Мисалы, тандалма жолу менен коррупцияга каршы күрөш болду. Жок жерден " Маевский акча берди" деп Өмүрбек Текебаевди камап коюшту. Себеби Текебаев ошол эле ЖЭБ боюнча, Дача-СУ боюнча маселелерди көтөрүп баштаган. Жакпаган адамдарды куугунтуктоо болгон. Соттордун баары Ак Үйдүн 7-кабатын карап калган. Кечээ да сот "саясий эрк керек, биз мыйзам чегинде иштеп беребиз" деп айтканын көрдүк. Ошондуктан мен саясий эрк биринчи кезекте керек деп ойлойм. Мыйзамдарыбыздын баары эле туура", - деди депутат.
Бүгүн, 6-декабрда Жогорку Кеңеш биринчи вице-премьер-министр кызматына Аскарбек Шадиевди шайлады. 1-декабрдан баштап күчүнө кирген Баш мыйзамдагы өзгөрүүгө ылайык, Жогорку Кеңештин депутаты биринчи вице-премьер-министр болуп шайланса, анда ал мандатын тапшырбайт. Ошондой эле парламенттин жыйынында добуш берип, депутаттар менен эле тең болуп талкууга катыша алат. Өкмөттөн кетсе депутаттык орду сакталат. Аскарбек Шадиев 1969-жылы 31-январда Баткен облусуна караштуу Лейлек районундагы Голбо айылында туулган. Ал 1988-жылы Фрунзе Политехникалык техникумун аяктап, гидротехникалык иштер, техника жана механиканын механизациясы боюнча адистик алган. 1993-жылы Кыргыз улуттук университетинин экономика факультетин, 1999-жылы ошол эле университеттин юридика факультетин бүтүргөн. - 1993-жылы "Сфера" өндүрүш-коммерциялык фирмада башкы бухгалтердин орун басары; - 1995-жылы "Азнур ЛТД" жоопкерчилиги чектелген коомунун коммерциялык директору; - 1995-жылы "Корпорация Датка" жоопкерчилиги чектелген коомунун вице-президенти; - 2000-2002-жылдары Жогорку Кеңештин мыйзам чыгаруу жыйынынын депутаты; - 2002-жылы каржы министринин орун басары; - 2002-жылы Каржы министрлигинин алдындагы киреше комитетинин жетекчиси; - 2003-2005-жылдары Баткен облусунун губернатору; - 2005-2007-жылдары Жогорку Кеңештин ІІІ чакырылышынын депутаты; - 2007-2010-жылдары Жогорку Кеңештин ІВ чакырылышынын депутаты; - 2010-2011-жылдары энергетика министри; - 2011-2012-жылдары энергетика жана өнөр жай министри; - 2015-жылы "Бир Бол" партиясынан Жогорку Кеңештин ВІ чакырылышынын депутаты.
Бүгүн, 1-июнда өлкө башчы Садыр Жапаров Түркиянын президенти Режеп Тайип Эрдоган менен телефон аркылуу сүйлөштү. Бул тууралуу президенттин маалымат кызматынан билдиришти. Маалыматка ылайык, Садыр Жапаров Режеп Тайип Эрдоганды президенттик шайлоодогу жеңиши менен жылуу куттуктап, боордош Түрк элине мындан ары да гүлдөп-өнүгүүнү каалады. Түркиянын президенти жылуу каалоолору үчүн ыраазычылык билдирип, Садыр Жапаровду инаугурация аземине чакырды. " Ошондой эле өлкө лидерлери Кыргыз-Түрк эки тараптуу кызматташтыгынын актуалдуу багыттарын жана биргелешкен өз ара аракеттенүүнүн келечегин талкуулашты ", - деп айтылат маалыматта. Эске салсак, Түркияда 28-майда өткөн президенттик шайлоонун экинчи турунда Режеп Тайип Эрдоган жеңип чыккан. Эрдоган добуштардын 52,14% алган.
25-февралынан 26-февралына чейин туруксуз аба ырайы сакталып турат. Бул тууралуу ӨКМнын басма сөз кызматынан билдиришти. Ага ылайык, көпчүлүк аймактарда мезгил-мезгили менен жаан, кар, тоо этектеринде жана тоолуу райондордо кар жаашы мүмкүн. 25-февралда Чүй, Талас, Ош, Жалал-Абад, Баткен облустарынын өрөөндөрүндө жаан карга айланышы күтүлөт. Бүгүн, 25-февралда Чүй, Ош, Жалал-Абад, Баткен облустарынын кээ бир райондорунда жаан-чачын катуу жаашы мүмкүн. Кээ бир райондордо туман түшүшү ыктымал. Жолдор тайгак жана тоңголок болуп, кар күрткүсү күтүлөт. Батыштан соккон шамалдын ылдамдыгы секундасына 4-9 метрден, кээ бир райондордо 15-20 метрге жетиши мүмкүн. 25-февралынан 26-февралына чейин күтүлүп жаткан жаан-чачынга байланыштуу Кыргыз өлкөсүнүн тоолуу райондорунда, Бишкек-Ош унаа жолунун Төө-Ашуу ашуусу, Ала-Бел ашуусу, Чычкан капчыгайы, Чапчыма ашуусу жана башка ашууларда кар көчкү түшүүcү жана кар күрткүсү күтүлөт. Унаалардын ортосундагы 500 метр аралык кыймыл чектелиши зарыл.
Белгилүү ырчы, обончу Майрамбек Осмонов менен маектешүү ары кызыктуу, ары жугумдуу дагы. Сөздүн баркын, салмагын сезе билет, суроодон качып тайсалдап, ар кайсыны айтып “талаалап” кетпейт. Бул жолу жашоосундагы аялзат темасында кеңири маектештик.
Япониядагы селден жана суу ташкынынан каза болгондордун саны 179га жетти. Бул тууралуу чет элдик маалымат каражаттары жазышууда. 11-июлда эртең менен Япониянын бийлик өкүлдөрү тараткан маалыматка ылайык, селден жана суу ташкынынан каза болгондордун саны 179га жетти. Азыркы тапта 50дөн ашык адам дайынсыз болууда. Айта кетсек, Японияда “Прапирун” тайфуну июль айынын башында башталган. Шамалдын ылдамдыгы айрым учурларда секундасына 50 метрге чейин жеткен. Каза болгондордун көбү Хиросима менен Эхиме аймагынын жашоочулары болгон. Куткаруучулар аталган аймактардан 2 миңге жакын адамды куткарып үлгүргөн.
Дүйнөдөгү эң чоң учактын Кыргыз өлкөсүнө учуп келген себеби айтылды. "Манас" эл аралык аэропортунун басма сөз кызматы учак техникалык конуу жасаганын билдирди. Бирок маалымат катчы ал учак кайсы жактан кайсы жакка бара жатканын айткан жок. Дүйнөдөгү эң чоң деп аталган учак Ан-225 «Мрия» 28-ноябрда эл аралык "Манас" аэропортуна конгон. Буга чейин ал 2013 жана 2018-жылдары учуп келген. Ан-225 "Мрия" - дүйнөлүк авиациянын тарыхындагы эң чоң жана жүк көтөрүүчү учак жалгыз гана нускада бар. Авиация майы менен толук толтурулганда 15 миң километрден ашык аралыкты басып өтө алат. Учак СССРде бир жалгыз гана нускада Киев механикалык заводунда (долбоордун жетекчиси – В.И.Толмачев) 1984-88-жылдары долбоорлонгон жана жасалган. Учак биринчи жолу 1988-жылы 21-декабрда учкан.
"Ала-Тоо" аянтында эгемендүүлүктүн 25 жылдыгына арналган салтанатта экс-президент Роза Отунбаева президент Алмазбек Атамбаев сүйлөп жаткан учурда аянттан кетип калды. Алгач Роза Отунбаева өкмөт башчы Сооронбай Жээнбеков менен Бишкек шаарынын мэри Албек Ибраимовдун жанында турган. Атамбаев Конституцияны өзгөртүүгө каршы чыккандардын сап башында тургандардын бири Отунбаеванын дарегине катуу сындарды айткандан кийин ал аянттан чыгып кетти. Атамбаев : "Роза Исаковна, 2010-жылы Конституцияны кабыл алганда сиздин жаагыңызды парламент жапканы баарыбыздын эсибизде. Өлкөбүздө кандай баш аламандык эле. Убактылуу өкмөт Конституцияга өзгөртүү киргизүү менен президенттик мөөнөтүн узартып алат деп коркуп жатат. Анткени мындай көрүнүш 2010-жылдагы референдум учурунда болгон.
Бишкекте түн ичинде шаар тургунун тоноп кеткенге шектүүлөр колго түшүрүлдү. Свердлов РИИБдин маалымат кызматынан кабарлашкандай, окуя 13-майга караган түндө катталган. Арыз ээси көчөлөрдүн биринен белгисиз адамдар аны коркутуп, физикалык күч колдонуу менен Айфон телефонун, сумкасын жана кол саатын тоноп кеткенин айткан. Бул факты Кылмыштардын бирдиктүү реестрине 206-берене менен катталып, сотко чейинки тергөө иштери башталган. "Ыкчам тергөө иштеринин жүрүшүндө жогорудагы кылмышка шектелип 1999-жылы туулган А.Е. жана 2002-жылы туулган А.Х. кармалып убактылуу кармоочу жайга киргизилди. Учурда шектүүлөрдүн ушул сыяктуу дагы башка кылмыш иштерине катыштыгы бар же жогун аныктоо иштери улантылып жатат. Эгерде сүрөттөгү жарандан жабыр тарткандар болсо кабар берип коюуңуздарды өтүнөбүз", - дешет милиция бөлүмүнөн.
Өзбекстан-Кыргызстан-Кытай темир жолунун курулуш долбоору боюнча кызматташуу боюнча макулдашууга кол коюлду. Бул тууралуу президенттин маалымат кызматынан билдиришти. Маалымдалгандай, макулдашуга Өзбекстандын Самарканд шаарында Кыргызстандын транспорт жана коммуникациялар министри Эркинбек Осоев , Өзбекстандын транспорт министри Илхом Махкамов жана видеоконференция форматында катышкан Кытайдын өнүгүү жана реформа боюнча мамлекеттик комитетинин төрагасы Хэ Лифэн кол койду. Документте Кыргызстандын аймагындагы тилкеде “Торугарт – Арпа – Макмал – Жалал-Абад” каттамынын бириктирилген варианты боюнча “Кытай-Кыргызстан-Өзбекстан” темир жолун куруу долбоорунун техникалык-экономикалык негиздемесин ийгиликтүү бүтүрүүгө биргелешип көмөк көрсөтүү каралган. Тараптар активдүү кызматташат жана Кыргызстанда жүргүзүлө турган техникалык-экономикалык негиздеме боюнча Кытай темир жол корпорациясынын Биринчи долбоорлоо-изилдөө институтуна биргелешип колдоо көрсөтүшөт. Техникалык-экономикалык негиздеме боюнча, бардык иштерди аяктоо мөөнөтү (баалоо жүргүзүү убактысын кошкондо) 2023-жылдын 1-июнунан кеч эмес. Тараптар техникалык-экономикалык негиздеменин каржылоосун үч тараптуу келишим түзүү жолу менен ТЭНге кеткен чыгымдарды тараптардын ортосунда бирдей үлүштө бөлүштүрүүнү ниеттенишет. "Кытай-Кыргызстан-Өзбекстан" темир жолунун курулушу Кыргызстандын транспорт тармагындагы маанилүү долбоор болуп саналат. Жаңы темир жол коридору Евразиянын континенталдык көпүрөсүнүн түштүк бутагы болуп, Түштүк-Чыгыш, Батыш Азия, Жакынкы Чыгыш өлкөлөрүнө жол ачат. Бул каттам Кытайдан жүктөрдү Кыргызстанга, ошондой эле Борбордук Азия жана Жакынкы Чыгыш өлкөлөрүнө, анын ичинде Түркия жана Евро Биримдикке жеткирүүнү камсыздайт. Долбоор транзиттик жүк ташуунун эл аралык рыногунда атаандаштыкка туруштук берүүнү аралыктын жана жүк жеткирүү убактысын кыскартуу аркылуу арттырат.
«Бишкекгаз» шаардык газ кызматы 6-марттан 7-мартка чейин буга чейин газдаштырылбаган «Кырман» жаңы конушун бирдиктүү газ тармагына кошуу иштери жүргүзүлөөрүн маалымдайт. Аталган иштерге байланыштуу «Рухий-Мурас» жаңы конушунда убактылуу жаратылыш газын берүү токтотулат. «Бишкекгаз» түзүлгөн ыңгайсыздыктар үчүн кечирим сурайт жана түшүнүү менен кабыл алууну өтүнөт. Ошондой эле абоненттерди аталган убакыт аралыгында энергиянын алтернативдүү булактарын колдонууну сунуштайт.
Улуттук коопсуздук мамлекеттик комитетинин сайтын мыйзамсыз бузууга аракет жасоо фактысы аныкталды. Бул тууралуу аталган комитеттин басма сөз кызматынан кабарлашат. Жогорудагы факты 304-берене (Компьютердик маалыматка укук ченемсиз жеткиликтүүлүк) жана 305-берене (Зыян келтирүүчү компьютердик программаларды түзүү) менен Кылмыштардын жана жоруктардын бирдиктүү реестрине катталып, сотко чейинки өндүрүшкө алынды. "Жүргүзүлгөн иш-чаралардын натыйжасында 1974-жылы туулган К.Б.Т. аттуу Кыргыз жараны экендиги аныкталды. Анын техникалык аппараттарында көрсөтүлгөн мыйзамсыз аракеттерге катыштыгы бар экендиги жөнүндө далилдер табылды.
Төө-Ашуу тоннелинде жүк ташуучу бузулуп, жол тыгыны жаралды. Бул тууралуу бүгүн, 29-декабрда окурман порталына WһацАпп аркылуу билдирди. "Тоннелдин ичинде фура бузулуптур, 2 сааттан бери өтө албай турабыз.
25-26-ноябрь күндөрү көпчүлүктүн көңүл чордонун ээлеген спорттук майрам – "Каракол" тоо лыжа базасында сезон ачылмакчы. Мобилдик оператордун бул иш-чарага башкы демөөрчү болуп келе жаткандыгына быйыл 7 жылдын жүзү болду. Деңиз деңгээлинен 2300 метр бийиктикте жайгашкан Тянь-Шань тоо кыркаларынын ажайып токой тилкелери кайрадан шаңга бөлөнмөкчү. Жүздөгөн лыжачыларга жана сноубордчуларга таза абада өтө турган спорттук майрам жагымдуу маанай жана эстен кеткис таасирлерди тартуулайт. Спорттун кышкы түрлөрүн сүйүүчүлөр! Кана эмесе, чамдагыла! Майрамдык программа төмөндөгүдөй: 25-ноябрь күнү "Каракол" тоо лыжа базасында саат 10:00дө слалом-гигант боюнча мелдешке катышууну каалагандарды каттоо башталат. Сноуборд жана лыжа тебүү боюнча мелдештерге бардык каалоочулар, чоңдордон тарта кичине балдарга чейин, бул жаатта бир кыйла ийгиликтерге жетишкендерден тарта, жаңыдан өздөштүрүп жаткандарга чейин катыша алышат. Жеңүүчүлөр компаниядан атайын белектер менен сыйланышат. 26-ноябрда саат 10:00дө программанын көңүл ачуучу бөлүгү башталат. Катышуучуларды катылган “кенчти” табуу сыяктуу көптөгөн оюндар, мелдештер, суроо-жооп таймаштары күтөт. Жеңүүчүлөр үчүн кызыктыруучу байгелер каралган. Мындай иш-чаралар ар бирибизди сергек жашоого, спортту жашообуздун ажырагыс бөлүгүнө айландырууга үндөйт. Жагымдуу эс алуудагы унутулгус көз ирмемдер менен фото жана видеолор аркылуу бөлүшүңүз! МэгаCом компаниясынын мобилдик 4Г ЛТЭ интернети тоо лыжа курортунун бардык аймагында жеткиликтүү жана үзгүлтүксүз, сапаттуу уюлдук байланыш ар дайым эс алуучулардын кызматында. Компания социалдык түйүндөргө байма-бай жайгаштырып туруучу жаңылыктар түрмөгүнө көз салып турууну эсиңизден чыгарбаңыз.
Бишкектик спортчулар Казакстанда өткөн "Гран Фондо Гіант Казакһстан" эл аралык веложарышта жеңүүчү аталды. Бул тууралуу шаардык мэриядан билдиришти. Маалыматка ылайык, веложарышка 200 дөн ашуун анын ичинде Кыргызстандын спорт мектебинен 6 велоспортчу катышты. Жыйынтыгында эркектер арасында Александр Дядичкин 2-орунду жана жалпы эсепте 3-орунду ээледи. Кыздар арасында Евгения Березовская 2-орунду ал эми жалпы эсепте 3-орунду жеңип алган.
Бүгүн, 17-март саат 15:00гө карата коронавирустан каза болгондор катталган алдыңкы 10 өлкөнүн тизмеси төмөндөгүчө: 1. Түштүк Корея - 75 (9-мартка карата 50) 8. Улуу Британия - 56 (9-мартка карата 55) 9. Япония ("Діамонд Прінcэсс" лайнери кошо) - 27+7 (9-мартка карата 12) 10. Нидерланддар - 24 (9-мартка карата 3) Дүйнөдө коронавирустан улам каза болгондордун жалпы саны - 7 миң 155 адам. 9-мартта бул көрсөткүч 3 миң 825 киши эле, алдыңкы үчтүктө абал өзгөрбөгөнү менен, Түштүк Корея төртүнчүдөн жетинчи катарга, АКШ бешинчиден алтынчы сапка жылды, Испания менен Францияда абал начарлады. Улуу Британия менен Нидерланддар алдыңкы ондукта жок болчу. Жогорудагы өлкөлөрдөн тышкары Швейцария (19), Германия (17), Филиппиндер (12), Бельгия (10), Ирак (10), Сан-Марино (7), Швеция (7), Индонезия (5) жана башка мамлекеттерде каза болгондор катталган. Жогорудагы маалымат АКШдагы Жон Хопкинс атындагы университеттин сайтынан алынды.
Веналык татуировка мастери Китти Инк дене мүчөсүн искусство чеберчилигине айлантуу үчүн 60 миң евро коротту. Бул тууралуу чет элдик басылмалар жазып чыгышты. 46 жаштагы Китти жаш кезинен экстремалдуулукка жакын болуп, элден өзгөчө болгонго кызыкчу. Кыялына жетүү үчүн 10 жылдай акча чогултуп, анан акырындап ишке киришкен. Ал ботокс, липосакция (ашыкча майларын алдыруу), көкүрөгүнө Батыш Европада болгон эң чоң көлөмдөгү силиконду салдырган. Андан сырткары Китти 100 сааттан көп убактысын коротуп, денесине көп татуировка тарттырткан. Каарман анын жаңы образы эркектерди чочутушу мүмкүндүгүн моюнуна алат. Бирок ал нерсеге көңүл бөлбөйт, анткени ал үй-бүлөм бар дейт. "Мени көргөндө ар кандай адамдар түрдүү реакция кылышат. Айрымдар туура кабыл алат, айрымдары тескерисинче. Бирок алардын оюна мен баш оорутпайм. Жакпаса карабасын.
Бүгүн, 3-мартта президент Сооронбай Жээнбеков Кыргыз жарандарын мамлекеттик туунун күнү менен куттуктады. Бул тууралуу президенттик аппараттын басма сөз кызматынан билдиришти. Куттуктоодо өлкө башчынын Кыргыз жарандарына болгон каалоо-тилектери камтылган. " 3-мартта мамлекеттүүлүктүн башкы символу – мамлекеттин туусу алгачкы ирет көккө желбиреп, эгемендүү Кыргыз өлкөсү тушоосу кесилгендиги тууралуу дүйнөгө жар салган. Мамлекеттик желегибиз элибиз кылымдар бою эӊсеп келген эркиндиктин белгиси катары улуттук сыймыкка айланды. Ар бир жарандын жүрөгүнө мекенчилдиктин, өз элин, туулган жерин сүйүү сезимин калыптандырып, уюткулуу элибизди биримдикке жана ынтымакка, эмгекке жана жаратмандыкка чакырып турат. Кыргыз мамлекеттик туусу элибизди улам жаӊы бийиктиктерге шыктандырып, өлкөнүн намысын, кадырын бийик көтөрүүгө дайыма дем берип келет. Урматтуу мекендештер! Сиздерди мамлекеттик туунун күнү менен чын жүрөгүмдөн куттуктайм! Азаттыкты, мамлекеттүүлүктү даңктаган ушул жаркын майрамда бардыгыңыздарга чың ден соолук, бакыт-таалай жана ийгиликтерди, Кыргыз жерибизге тынчтык, биримдик жана ынтымак каалайм!
Кыргыз-Тажик чек арасындагы куралдуу чыр боюнча кылмыш иши козголду. Тергөө иштери атайын түзүлгөн комиссия тарабынан жүргүзүлөт. Бул туурасында Башкы прокуратурадан тастыкташты. Белгилей кетсек, 12-апрелде Лейлек районундагы Селкан участкасында т ажик чек арачылары чек аранын шарттуу сызыгынан өтүп, Кыргызстандын аймагына 20 метр тереңдик менен кирип кеткен . Мындан улам кыргыз чек ара отряды асманга эскертүү иретинде ок чыгарган. Тажиктер буга жооп кылып кыргыз чек арачыларына ок чыгарган. Анын кесепетинен эки тараптан тең аскерлер жаракат алышкан . Кийинчерээк тажиктер экинчи ирет ок чыгарып, Достук айылын миномёт менен атып баштаган. Саат 22:15те Тажик тарап Достук айылын миномёттон атууну токтотконун, бирок кырдаал курчуганы белгилүү болгон . Саат 22:50дөн 23:16га чейин Тажикстан миномётту атууну токтоткону менен Баткен районундагы Радар-1 участогунда тажик тарап Кыргыз аскер кызматкерлерин маал-маалы менен аткылаган. Ошондой эле окуя болгон жерге тажик тарап кошумча күчтөрдү жана каражаттарды топтоп жатканы кабарланган.
Кечээ, 4-мартта Ош шаарында Ак калпак күнүнө карата салтанаттуу иш-чара өттү. Бул туурасында калаа мэриясынын маалымат кызматынан билдиришти. Кабарлангандай, иш-чарада улуттук кийимдерди кийген жаштар патриоттук ураандар менен борбордук аянттан Султан Ибраимов атындагы улуттук драма театрына чейин параддан өтүштү. Жүрүшкө 700дөн ашык жаш активисттер, жогорку окуу жайлардын студенттери, маданият жана искусство ишмерлери катышты. Андан соң драма театрда аскер кызматкерлери арасында “Ыйык милдет” аттуу сынак болуп өттү.
Өлкө башчы Садыр Жапаров «Кыргыз Республикасынын жергиликтүү кеңештеринин депутаттарын шайлоону дайындоо жөнүндө» жарлыгына кол койду. Бул тууралуу президенттик администрациядан кабарлашты. Жарлыкка ылайык, Жалал-Абад облусунун Тогуз-Торо районунун Тогуз-Торо айылдык кеңешине, Чаткал районунун Терек-Сай айылдык кеңешине, Токтогул районунун Кызыл-Өзгөрүш айылдык кеңешине, Ош облусунун Кара-Суу районунун Кара-Суу шаардык кеңешине шайлоону 2021-жылдын 28-ноябрына дайындоого токтом кылынат. Ал эми БШКга алардын жүрүшүн Кыргыз Республикасынын мыйзамдарына ылайык өткөрүүнү уюштуруу тапшырылды.
Өлкө аймагында мыйзамсыз курал сактагандар кармалып, кылмыш иши козголду. Мындай маалыматты бүгүн, 28-июнда Ички иштер министрлигинин басма сөз кызматынан билдиришти. Маалыматка ылайык, иликтөө иштеринин жүрүшүндө 29 жаштагы Ош шаарынын тургуну кармалып, Калашников автоматы 4 огу менен алынган. Ошондой эле Өзгөн районунун 23 жаштагы жашоочусу 7 огу менен тапанча алып жүргөн жеринен кармалган. " Милиция кызматкерлери Таш-Көмүр шаарында жергиликтүү жашоочунун үйүнөн ок атуучу курал табышкан. Мындан сырткары өлкө аймагында өз ыктыяры менен курал тапшырган 8 факты катталган.
Өзбекстандын президенти Шавкат Мирзийоев мамлекеттик органдардын, мекеме-ишканалардын негизсиз, натыйжасыз жыйындарды өткөрүүсүнө тыюу салды. Чет элдик маалымат булактары жазгандай, президент мындай жыйындар кызматкерлердин милдетин аткаруусуна жолтоо болорун айткан. Өзбекстан Республикасынын Башкы прокуратурасы президенттин бул тыюусу ишке ашуусу үчүн керектүү мониторингдерди жүргүзөт. "Министрлер кабинетине өткөрүлө турган бардык жыйындардын жүрүшүн иштеп чыгуу тапшырылды. Сентябрь айынын ортосуна чейин кандай учурда, кайсы тапшырмалардын негизинде жыйын уюштурулушу керек? Ага кимдер катышуусу зарыл? деген суроолордун негизинде өткөрүлчү жыйындын нормалары иштелип чыгат.
Бүгүн, 18-мартта Ош шаарында жалпы республикалык ишембилик өттү. Ага менчигинин түрүнө карабай бардык мекеме-ишканалардын эмгек жамааттары жана калаа тургундары катышты. Бул тууралуу Ош мэриясынын басма сөз кызматы билдирди. Мекеме жамааттары өздөрүнө бекитилген аймактарды таштандыдан арылтып, арыктарды тазалоо, бордюрларды жана тосмолорду актоо, көчөт отургузуу, бак-дарактарды актап-сырдоо жумуштарын жүргүзүштү. Муниципалдык аймактык башкармалыктар тургундар менен биргеликте өз аймактарын таштандылардан жана жалбырактардан тазалашты. Жалпысынан ишембиликтин катышуучулары шаардын аймагын, анын ичинде сейил бактардын жана скверлердин аймагын иретке келтиришти. "Ош-Тазалык" ишканасынын кызматкерлери тарабынан ишембиликтен кийин 2200 куб таштанды чыгарылды. Ош шаары боюнча ишембиликке 15 миңден ашык адам катышты.
Оштогу тергөө изоляторунда 4 кишилик камерада 7 адам камалса, дагы бир мекеменин камерасында 6 кишилик орунда 8 адам жатканы катталды. Бул туурасында Кыйноолордун алдын алуу улуттук борборунан кабарлашты. Маалым болгондой, улуттук борбордун Ош шаарындагы жана Ош облусундагы аймактык өкүлчүлүгүнүн кызматкерлери 6-сентябрда Юстиция министрлигине караштуу ЖАМКнын №25 мекемесине (№5 тергөө изоляторунда) атайын алдын алуучу иш сапар менен барышты. Анда Ош, Жалал-Абад жана Баткен облустарындагы ички иштер башкармалыктардын убактылуу кармоочу изоляторунан которулуп келген айыпталуучулар менен баарлашуу жүргүзүштү. "Биринчи режимдик имараттын №26 камерасында айыпталуучуларды жайгаштыруунун чеги сакталбай, 7 кишиге төрт керебет бөлүштүрүлгөн. Мындан тышкары камеранын аянты "Кылмыштарды жасоо жагынан шек туудурган жана айыпталып кармалган адамдарды камакта кармоонун тартиби жана шарттары жөнүндө" мыйзамдын 22-беренесинде көрсөтүлгөн аянт ченемине туура келбейт. Экинчи режимдик мекеменин №31 камерасында да адамдар көп: 6 керебетте 8 адам жатат, бул мыйзамга каршы келет”, - дейт Кыйноолордун алдын алуу улуттук борбордун Ош шаары жана Ош облусу боюнча аймактык башкармалыгынын башчысы Худаяржан Нарматов . Улуттук борбордун аймактык өкүлчүлүгүнүн кызматкерлери мыйзам бузуу фактылары боюнча акт түзүштү.
Өлкөдө коронавирус инфекциясы туу чокуга жеткен жок. Бул тууралуу бүгүн, 5-майда саламаттыкты сактоо министринин орун басары Нурболот Үсөнбаев эпидемиологиялык абал тууралуу маалымат берип жатканда билдирди. "Жалпылап айтканда, коронавирус инфекциясы өтө кооптонууну деле жараткан жок. Анткени бизде ооругандардын саны жогорку көрсөткүчкө жеткен жок. Биз ооругандардын санын жогорку ченге жеткирбей кармап калдык. Эпидемиологиялык сызыктардагы сандарга ылайык, орто деңгээлде кармалып турат.
Бүгүн, 1-сентябрь - Билим күнүндө өлкө башчысы Алмазбек Атамбаев Чүй облусунун Аламүдүн районундагы Чоң-Таш айылына курулган Сүймөнкул Чокморов атындагы жаңы мектептин ачылышына катышты. Мектеп жаңы окуу жылына окуучулар үчүн белек болду. Өлкө башчысы жаш муундар үчүн билим алуу маанилүү мезгилдин талабы экенин айтып, сөз сүйлөдү. “Куранда биринчи сөз "билим" деп башталат. Азыр сакалдарын сербейтип алып жүрүшөт. Түнү менен намаз окугандан көрө, бир саат билим алган жакшы. Эгер динге ишеним күч болсо ошол диндин китептерин да окуш керек. Менин суранарым, биринчи кезекте балдарды окуталы. Астрономияны окусун, керек болсо физика, химияны окусун. Бул билим деген исламдан келип чыккан”, - деди өлкө башчысы. Айта кетсек, жаңы курулуп ишке берилген мектеп 150 орунга ылайыкташкан.
Башкы прокурор Курманкул Зулушев ишкерлердин, инвесторлордун укуктарын коргоо боюнча консультативдик кеңештин отурумуна орун басарларын жиберген жетекчи, төрагаларга чара көрүлөрүн айтты. Ал кандай чара көрүлөрүн так айткан жок, бирок бир канча күн мурда даярдык көрүлгөн иш-чарага пассивдүүлүк көрсөткөн жетекчилерге нааразы болду. Белгилей кетсек, бүгүн, 24-мартта Башкы прокуратуранын алдындагы ишкерлердин, инвесторлордун укуктарын коргоо боюнча консультативдик кеңештин отуруму болду.
Өзгөн шаарында өспүрүмдөр тарабынан өлтүрүлдү делген таксисттин өлүмү боюнча соттук-медициналык экспертизанын жыйынтыгы чыкты. Бул тууралуу Ош ОИИБинин басма сөз кызматынан билдиришти. Маалыматка ылайык, экспертиза маркум муунтулуп өлтүрүлгөн деген жыйынтык чыгарган. "Жакынкы аралыкта иш сотко өтөт", - деди басма сөз кызматы. Маалыматка ылайык, 24-июль күнү Өзгөн районунун Зергер айылынын тургуну 29 жаштагы уулу 19-июль күнү унаасын айдап чыгып кеткен бойдон кайтып келбегени н айтып, милицияга кайрылган. Бул факты Өзгөн РИИБинде К ылмыштардын жана жоруктардын бирдиктүү реестрине катталып, сотко чейинки өндүрүшкө алынган. Териштирүүнүн жүрүшүндө 19-июлдан 20-июлга караган түнү маркум такси кызматында иштеп жаткан. Шектүү балдар аны райондогу касапканага жеткирип коюуну суранышкан. Айтылган дарекке келгенде шектүүлөр таксистке 100 сом беришкен. Бирок ал жер алыс болгондуктан, маркум 200 сом берүүнү айткан. Мындан улам ортодо чыр чыгып, таксистти өлтүрүп алышкан.
Кыргыз жергесинин аймагына 2014-жылы 1 миллион 594 миң доллардын тегерегинде 839 тонна, 2015-жылы 1 миллион 49,5 миң доллардын тегерегинде 671 тонна пиротехникалык каражаттар ташылып келинген. Бул тууралуу бүгүн, 27-декабрда Мамлекеттик бажы кызматы порталына билдирди. Ал эми 2016-жылдын 11 ай аралыгында аталган каражаттар жөнүндө маалымат Бажы кызматынын Бирдиктүү автоматташтырылган маалымат системинин базасынан табылган эмес.
Кыргыз-Казак чек арасындагы кырдаал боюнча даярдалган жол картасына эки тарап кол койгондон кийин гана кезекте турган автоунаалар өткөрүлөт. Ал эми андан кийинкилери жол картадагы талаптарга ылайык жаңы эрежелер менен өтүшөт. Бул тууралуу экономист Жумакадыр Акенеев 26-октябрда Бишкекте маалымат жыйынында айтты. Анын белгилешинче, жаӊы эрежеге ылайык, унаалардагы жүк кайсы мамлекеттен алынгандыгы, унаа ээси кайсы өлкөдөн экендиги көрсөтүлүшү керек болот. "Чек ара боюнча иштелип чыккан жол картасында жаңы талаптар бар. Мына ушул документке кол коюлса алгач азыр кезекте турган оор жүк ташуучу унаалар мурдагыдай эле талап менен тез аранын ичинде өтүп кетишет. Жаңы эреже менен өтчү унаалар катуураак талап менен текшерилет. Бирок чек арада турган жүктөрдүн 20 пайызы Казакстандын өзүнө, 80 пайызы Орусияга барат.
Бүгүн, 10-декабрь - Бүткүл дүйнөлүк футбол күнү. Бул майрам расмий эмес болсо дагы дүйнө жүзүндө бул күнү салттуу түрдө майрамдалып келет. Спорттун бул түрү дүйнөдөгү миллиондогон адамдар үчүн жөн гана оюн эмес, жашоо образы дагы болуп калгандыгы баарыбызга маалым. Футбол Байыркы Грецияда жана Римде мындан эки жарым миң жыл мурун ойнолгон. Грецияда бул оюн "топ үчүн салгылашуу" деп аталып, анда алар оюнда мушташ өнөрү ыкмаларын колдонуп ойношкон. Ал эми футболдун мекени Англия болуп эсептелет. Ал эми футбол боюнча эң биринчи дүйнөлүк чемпиондук 1930-жылы Уругвайда өткөн. Футболдогу эң кызыктуу фактылар: 1. Тарыхтагы эң узун футболдук мелдеш 36 саатка созулган; 2. Гренландия аралы ФИФА уюмуна кире албайт. Себеби ал жакта чөп өтө сейрек өсөт; 3. Футбол тарыхындагы эң ири эсеп - 149:0; 4. Түндүк Кореяда футболдон жеңилгендер 14 саат коомдук оор жумуштарда иштешет; 5. Үч тараптуу ойнолуучу футбол бар. 6. Бразилия Дүйнө чемпиондугунун бардыгына катышкан жалгыз өлкө; 7. Футбол тарыхындагы эң ылдам гол 1995-жылы Австралия чемпиондугундагы "Аделаида Сити" жана "Сидней Юнайтед" беттешинде киргизилген. Анда оюн башталгандан 3,67 секунд өткөндөн кийин "Аделаида Сити" клубунун оюнчусу Дамиен Мори топту атаандашынын дарбазасына таамай багыттаган. 8. Пенальти эң алгач Ирландия чемпиондугунда колдонулган. 9. 1960-жылдын ортосуна чейин футболдо оюнчуну алмаштырууга тыюу салынган. Эгер дарбазачы жаракат алса, анын ордуна талаадагы оюнчусу келчү. 10. 1976-жылы 20-мартта "Астон Вилла" - "Лестер Сити" командаларынын ортосундагы беттеште "Астон Вилланын" оюнчусу Крис Николл атаандашынын дарбазасына дагы, өзүнүн дарбазасына дагы экиден гол киргизген.
Президенттин Жогорку Кеңештеги өкүлү Курманбек Дыйканбаев эки айга УКМКнын СИЗОсуна камакка алынды. Бул тууралуу Биринчи Май райондук сотунан билдиришти. Маалыматка ылайык, ал 2021-жылдын 24-январына чейин камакта болмокчу. Мындай чечимди Биринчи Май райондук соту чыгарган. Курманбек Дыйканбаев октябрь айындагы шайлоо өнөктүгү убагында стратегиялык маанидеги ишканалардын биринин жетекчисин кызматтан алып саларын айтып, бир партиянын кызыкчылыгы үчүн 7 миллион сом берүүгө мажбурлаганы айтылган. Эске салсак, кармалган адам 4-октябрдагы парламенттик шайлоого "Биримдик" партиясы менен катышкан.
Кытайдын Ляонин провинциясында бир убакта миңдеген адамдар бассейнге түшүштү. Бул туурасында кечээ, 2-августта аталган өлкөнүн маалымат каражаттары жарыялады. "Эс алуучулар ысыктан коргонуу үчүн сууга түшүүгө келишкен. Алар айланасындагы көпчүлүккө карабай бири-бирине тоскоолдуксуз, жасалма толкундары бар аквапаркта эс алышты. Булардын алыстан тартылган сүрөттөрүн көргөн окурмандар тамаша иретинде "банкага шыкалган шпроттор" деп аташууда", - деп жазылат маалыматтарда.
Закир Тиленов Кыргыз Республикасынын Куралдуу Күчтөрүнүн Башкы штабынын башчысынын орун басары кызматынан бошотулду. Тийиштүү жарлыкка президент Алмазбек Атамбаев кол койду. Бул тууралуу 15-мартта президенттин басма сөз кызматы билдирди. Закир Тиленов 1962-жылы 3-майда Ош облусунда туулган. 2014-жылы 13-мартта Куралдуу Күчтөрүнүн Башкы штабынын башчысынын орун басары кызматына келген.
Бишкекте эки уурулук фактысына шектелип 20 жаштагы жаран кармалды. Бул тууралуу бүгүн, 20-августта Бишкек шаардык ички иштер башкы башкармалыгынан билдиришти. Маалыматка ылайык, милицияга арыз менен 22 жаштагы К.А. кайрылган. Анда ал Бейшеналиева көчөсүндө жайгашкан мечиттен белгисиз жаран 3 миӊ сом салынган сумкасын уурдап кеткенин билдирген. Иликтөө иштеринин алкагында кылмышка шектүү катары 20 жаштагы дагы бир уурулук фактысына шектелген шаар тургуну кармалган.
“Шоу-бизнестен кайсы мырзаны тандамак элең?”, “Кызсайкалдан жакшыраак ырдайм деп ойлойсуңбу?”, “Бир октавада канча нота бар?” “Атактуу мушкер болсоң кимди беттешке чакырат элең?..” Ырчы Айгерим Эшимге сахналаштары суроо узатышты. Жоопторуна бирге көз чаптыралы.
Быйыл "Өлбөс полктун" жүрүшү 88 өлкөдө өтөт. Бул тууралуу Орусиянын Тышкы иштер министрлигинин басма сөз департаментинин директорунун орун басары Алексей Зайцев брифингде билдирди. Маалыматка ылайык, салттуу иш-чаралар – "Георгий лентасы", "Өлбөс полк", белгисиз жоокерлердин мүрзөлөрүнө гүл коюу жана согуштун курмандыктарын эскерүү иш-чаралары дээрлик 130 мамлекетте өткөрүлөт. Быйыл "Өлбөс полктун" жүрүшү 88 өлкөдө өтөт. Аларды орусиялык мекендештер уюштурууда. " Өлбөс полктун" жүрүшү быйыл биринчи жолу Венесуэлада өткөрүлөт. Жүрүш Аргентина, Беларусь, Болгария, Иордания, Испания, Кыргызстан, Никарагуа, Сербия жана башка өлкөлөрдө өтөт », - деди ал. Эскерте кетсек , 9-майда Бишкектеги "Жеңиш" аянтында Улуу Ата Мекендик согуштагы жеңиштин 77 жылдыгына карата митинг-реквием өтөт. Иш-чара Бишкек гарнизонунун аскерлеринин катышуусу менен өтөт. Ошондой эле "Солдат кашасы" уюштурулуп, согуш учурундагы курал-жарактар жана аскердик техникалар көрсөтүлөт. Эскерүү иш-чарасына согуштун ардагерлери жана оруктун эмгекчилери, министрликтердин жана ведомстволордун жетекчилери, аскердик-дипломатиялык корпустун өкүлдөрү, ошондой эле борбор шаардын тургундары жана коноктору чакырылган.
Канатбек Исаев президенттин милдетин аткаруудан баш тартканын расмий жарыялады. Бул тууралуу ал Жогорку Кеңештин кезексиз жыйынында билдирди. Ал президент отставкага кеткенде милдет спикерге жүктөлө турганын айтты. Бирок ал бул милдеттен баш тартканын айтты.
Эртең, 16-мартта Чүй, Талас, Ош, Баткен, Жалал-Абад жана Ысык-Көл облусунун аймактарында жаан жаашы күтүлөт. Ал эми Нарын жергесинде кар жаайт. Бул тууралуу Кыргызгидромет борборунан маалымдашты. Маалыматка ылайык, батыштан соккон шамалдын ылдамдыгы секундасына 1-6 метрге чейин жетет. Абанын температурасы: Чүй өрөөнүндө +2 … +7, күндүз +7 … +12, Талас жергесинде түнкүсүн -1 … +4, күндүз +7 … +12, Баткен, Ош, Жалал-Абад облустарында түнкүсүн +5 … +10, күндүз +12 … +17, Ысык-Көлдө түнкүсүн -1 … +4, күндүз +6 … +11, Нарын дубанында түнкүсүн 0 … -5, күндүз +5 … +10, Бишкек шаарында жамгыр жаайт. Абанын температурасы түнкүсүн +2 …
"Кыргызстан сулуусу-2020" сынагынын жеңүүчүсү, модель Лазат Нуркожоева өзүнүн дүкөнүн ачты. Бул тууралуу модель Инстаграм баракчасына жазды. Айтымында, өзүнүн дизайнерлик дүкөнүн жарым жылдан бери даярдап жүргөн. "Өзүмдүн дагы бир кыялымды ишке ашырдым. Ушул даражага жеткирген ата-энеме ыраазычылыгымды билдирем. Ар бир нерсенин убакыты бар экен, жарым жылдан бери даярдап жүргөн өзүмдүн дизайнерлик брендимди сиздерге тартуулай турган убакыт ушул күнгө туура келген экен. Бет ачарын жогорку деңгээлде өткөрүп алдык, ал эми дүкөн эртең, 1-декабрдан тарта сиздер үчүн эшигин ачат" , - деп жазган Лазат Нуркожоева.
Франциянын "ПСЖ" футболдук клубу атактуу чабуулчу Килиан Мбаппе менен жакын арада коштошууну көздөп жатат. Бул тууралуу чет элдик спорт басылмалары жазышты. Маалыматка ылайык, Мбаппенин бардык футболкалары "ПСЖ" футболдук клубунун расмий дүкөнүнөн алынган. Ошондой эле Мбаппенин сүрөтү "Парк-де-Прэнс" стадионунун фасадынан алынып салынган. Париждик клуб Мбаппе менен жакын арада коштошууну көздөп жатат. Килиан Мбаппенин негизги талапкери "Реал Мадрид". Клуб азырынча "ПСЖга" расмий сунуш киргизе элек, бирок жакын арада трансфер рыногунда активдешүүсү керек.
Бүгүн, 12-ноябрда Бишкектин Свердлов райондук сотунда милиция бөлүмүндө бычакталып каза болгон Бурулай Турдали кызынын өлүмүнө байланыштуу кезектеги соттук отурум өтмөк. Бирок айыпталуучунун биринин жактоочусу келбей калгандыгына байланыштуу ишти карап жаткан судья отурумду жактоочунун өтүнүчү менен 22-ноябрга саат 15:00гө жылдырды. Ошондой эле бул кылмыш иши боюнча соттук отурум 23-ноябрь күнү да саат 10:00дө уланат. Окуянын чоо-жайына кайрылсак: Ушул жылдын 27-май күнү Бишкек шаарында жигит кызды ала качып бара жаткандыгы боюнча милицияга маалымат түшкөн. Көп узабай жигит менен кыз бара жаткан унаа Сосновка айылындагы посттон токтотулуп, Жайыл райондук ички иштер бөлүмүнө жеткирилген. Милиция бөлүмүндө жигит кызга, андан соң өзүнө бычак сайып, оор абалда экөө тең ооруканага жеткирилген. Кыз алган жаракатынан улам көз жумган. Каза болгон кыз 20 жаштагы Бурулай Турдали кызы, ал эми жигит 29 жаштагы Марс Бөдөшов экендиги анык болгон. Бурулай Турдали кызы борбор шаардагы медициналык окуу жайлардын биринде окуй тургандыгын жана ушул жылдын август айында Марс Бөдөшовго эмес, башка жигитке турмушка чыгууга даярданып жатканын жакындары айтып беришкен. 4-июнда Бурулайдын өлүмү боюнча 23 милиция кызматкерине чара көрүлүп, анын катарында Чүй ОИИББинин башчысы Нурлан Сарчаев кызматтан алынган. Жайыл райондук прокуратурасы Кылмыш-жаза кодексинин 316-беренеси (шалаакылык) боюнча Жайыл РИИБинин кызматкерлерине кылмыш ишин козгогон.
Футбол боюнча Кыргыз курама командасы дүйнөлүк рейтингде 92-орунду сактап калды. Бул тууралуу эл аралык футбол федерациясы маалымдады. Маалыматка ылайык, жаңы тизме бүгүн, 16-августта жарыяланган. Кыргыз курамасы Дүйнө чемпиондугунан соң 92-орунда. Буга чейин "Ак-Шумкарлар" май айында дүйнөлүк рейтингде 75-орунду ээлеген. Жаңы тизмеде айдын мыкты командасы деп Орусия курамасы табылды. Алар 21 тепкичке көтөрүлүп 49-орунга жайгашты. Ал эми эң начар көрсөткүчтү Египет курамасы көрсөтүп, 20 баскычка түшүп 65-орунга жайгашты. 2019-жылы орун алуучу Азия биринчилигиндеги Кыргыз курамасынын каршылаштары төмөнкүдөй орундарга жайгашты: Түштүк Корея 57, Кытай 75 жана Филиппин курамасы 115-орунга жайгашкан.
Бүгүн, 5-октябрда Норвегиянын борбору Осло шаарында күрөш боюнча Дүйнө чемпиондугунун үчүнчү күндүк беттештери өтөт. Кыз-келиндер күрөшү боюнча 76 килограмм салмактагы Айпери Медет кызы алгачкы беттешин өткөрөт. Анын алгачкы атаандашы болгариялык Мария Оряшкова аттуу балбан кыз болот. Бул беттеш Бишкек убактысы боюнча саат 14:30да башталат. 62 килограмм салмакта Айсулуу Тыныбекова Дүйнө чемпиондугунун финалында күрөшөт. Анын атаандашы америкалык Кайла Коллина Кийок Чудо аттуу балбан кыз болот. Ошондой эле 70 килограмм салмакта Эрназар Акматалиев дагы финалда күрөшөт. Анын атаандашы польшалык Магоммедмурад Гаджиев аттуу балбан болот. Финалдык беттештер Бишкек убактысы боюнча саат 22:00дө старт алат.
Бүгүн, 25-декабрда Жогорку Кеӊештин Эл аралык иштер, коргоо жана коопсуздук боюнча комитетинин жыйыны өттү. Анда Кыргыз мамлекети менен Эл аралык өнүктүрүү ассоциациясынын ортосундагы "Дігітал CАСА" - Кыргыз Республикасы” долбоорун каржылоо тууралуу макулдашуу боюнча ратификациялык мыйзам долбоору үчүнчү окууда жактырылды. Маалыматтык технологиялар жана байланыш комитетинин төрагасы Бакыт Шаршембиевдин берген маалыматына караганда, Дүйнөлүк банк "Дігітал CАСА" долбоорун каржылоо үчүн 50 миллион доллар өлчөмүндө каражат бөлүүгө даяр. Анын 50 пайызы насыя жана 50 пайызы грант болуп саналат. Насыя 38 жылдык мөөнөт менен берилүүдө. "Дігітал CАСА" долбоору 2019-жылдан тарта ишке ашырыла баштайт, анын операторлору сынак аркылуу тандалып алынат. Кызыкдар операторлор бар, алар менен алдын ала сүйлөшүүлөр жүргүзүлдү. Долбоордун алкагында, санариптик маалыматтардын баары дата-борбордо сакталат. Ошондой эле бул долбоор аркылуу элет жергесинин алыскы аймактары толугу менен сапаттуу жана ыкчам интернет менен камсыз болот" , - деди төрага.
Нарындын 270 тургуну каржы пирамидасын уюштургандарга 34 миллион сомун тарттырып жиберген. Бул тууралуу Өкмөткө караштуу Экономикалык кылмыштуулукка каршы күрөшүү боюнча мамлекеттик кызматтын басма сөз катчылыгы билдирди. Маалыматка ылайык, кылмышка шектелгендердин бири чек арадан чыгып кетип жатканда кармалган. " Экономикалык кылмыштуулукка каршы күрөшүү кызматына Нарын облусунун тургундары арыз менен кайрылып, алдоо жолу менен акча каражаттарын алып койгон адамдардын тобуна карата чара көрүүнү суранышкан. Арыз Кылмыштардын жана жоруктардын бирдиктүү реестрине катталып, иликтөө иштеринин жүрүшүндө кылмыш ишинин уюштуруучулары Э. А. кызы, А.Н. жана А.Р. аттуу жарандар экендиги аныкталды. Аталган адамдар 2017-2018-жылдары Нарын шаарындагы борбордук базарлардын биринин аймагында "Фівэ Wіндс" деп аталган компаниянын кеңсесин ачып, Юстиция министрлигине жана Салык кызматына каттоого турбай, каржы пирамидасын уюштурушкан. Бүгүнкү күндө алардын мыйзамсыз ишмердүүлүгүнөн Нарын облусунун 270тен ашык тургуну жабыр тартып, келтирилген чыгымдын суммасы 34 миллион сомдон ашкандыгы аныкталды. 24-майда сотко чейинки өндүрүштүн жүрүшүндө, Аламүдүн районундагы "Ак-Тилек" чек ара бөлүмүнөн өтүп жаткан учурда кылмыштуу бизнестин уюштуруучуларынын бири Э.А. кызы кармалып, соттун чечими менен 2 айга убактылуу кармоочу жайга киргизилген ", - деп айтылат маалыматта.
22-марттан 22-апрелге чейин жаңы төрөлгөн ымыркайларга туулгандыгы тууралуу күбөлүк өз убагында алынбаса, ата-энелерге айып салынбайт. Маалыматты Мамлекеттик каттоо кызматынын басма сөз өкүлү билдирди. "2020-жылдын 22-мартынан 22-апрелине чейинки аралыкта төрөлгөн балдарына туулгандыгы тууралуу күбөлүктү албаган ата-энелерге айып пул салынбайт. Эскертүү берилбейт. Мындай чечим коронавирустун алдын алуу жана анын жайылышына жол бербөө боюнча республикалык штабдын кезектеги жыйынында кабыл алынды. Кабыл алынган чечим тууралуу республиканын аймактарындагы ЗАГС жана паспорттук бөлүмдөргө расмий маалымат жиберилди. Өзгөчө кырдаал учурунда ата-энелерге айып салбоо тууралуу эскертүү берилди. Ошондой эле ата-энелерге да кайрылып, өзгөчө кырдаал тартиби алынгандан кийин айып пул төлөбөстөн балаңызга туулгандыгы тууралуу күбөлүк алууга болорун эскертебиз", - дешти маалымат кызматынан. Кыргыз Республикасынын мыйзамына ылайык, бала төрөлгөндө бир айдын ичинде ага күбөлүк алып, туулгандыгын расмий түрдө катташ керек.
Депутат Мирлан Самыйкожо бүгүнкү жыйында эки эл өкүлүнүн аттарынан жаңылып айтып алган Марлен Маматалиевге кайрылды. "Кечээ регламент боюнча мыйзам долбоору каралып жаткан кезде Марлен Маматалиев мыйзамга өзгөртүү киргизүү боюнча маалыматта кесиптешибиз Түлөбаевди атады, кайра Түмөнбаевди атады. Экөө авалар болгону менен таптакыр башка адам. Экөөнүн салмагы да, ою дагы, бою да башка адамдар. Ушуну кантип айырмалай албай калат. Марлен Маматалиев өзү болсо жакшы болмок. Өзү депутаттардан кечирим сурап коюш керек. Кечээ социалдык тармакта катуу талкуу болду", - деди эл өкүлү.
Быйыл кышкы туристтик сезондун расмий ачылышы 28-декабрда болот. Турсезондун кеч ачылышына кардын жоктугу себеп болгонун Маданият, маалымат жана туризм министрлигинин басма сөз кызматынан билдиришти. “Ак-Түз” тоо лыжа базасында кардын жоктугуна байланыштуу 2019-2020-жылдардын кышкы турсезонунун расмий ачылышы 28-декабрга жылдырылды деп айтылат маалыматта. Туристтик сезондун ачылышында баалуу байгелер коюлган сынактар, оюн-зооктор жана эстафеталар уюштурулат. Мындан сырткары, концерттик программа, тоо лыжа жана сноуборддорду тебүү боюнча түшүндүрмөлөр өткөрүлөт.
Биздин кичинекей каарман - 5 жаштагы Айлин Урматова . Ал ырчы Нурмат Садыровдун чыныгы күйөрманы, анын ырларын угуудан тажабайт, Инстаграмдагы баракчасына тынбай баш багып турат. Жаш фанат апасы экөө Нурмат Садыров тууралуу кызыктуу кеп куруп беришти.
Орозо айында кан тапшыруу орозону бузабы же жокпу көп адамды ойлондурууда. Бул боюнча порталы Кыргызстан мусулмандар дин башкармалыгынын фатва бөлүмүнүн адиси Бактияр Токтогазы уулуна байланышканыбызда, төмөнкүлөрдү билдирди. " Орозодо кан берсе болот, орозо кармаган адамдын орозосун бузбайт ", - деди Бактияр Токтогазы уулу.
Атактуу америкалык ырчы Крис Браун өзүнүн социалдык тармагындагы баракчасына кыргыз бийчиси Жан Воиновдун бийлеген видеосун жарыялады. Анын баракчасынын 36,7 миллион колдонуучусу бар. Эскерте кетсек, Жан Воинов көптөгөн бий сынактарына, анын ичинде ТНТ каналынын "Танцы" телешоусуна да катышкан.
"Бир эле сыйыртмак менен согуштан жеңе албайсың" аталышындагы басылмасына жакын арада чыккан макала мени тоо-кен тармагындагы саясий-экономикалык маселелерге, ошону менен катар ага карата биздин улуу урматтуу коңшуларыбыздын өтө күчтүү таасири тууралуу өзүмдүн жеке ой жүгүртүшүмө түрттү. Менимче, мурда сөз бергендей эле, бул тема боюнча өзүнчө кеп козгоого мезгил келип жетти. Дароо эле айтып койгум келет: мени улутчулдукка, шовинизмге, расизмге, жана башка бир "измдерге" күнөөлөөнүн кереги жок. Жеке эч нерсе жок, голливуд тасмаларында айтылгандай, "бирөөнүн маңдайына ок атуу" жок, бир гана бизнес. Айтмакчы, бизнес жөнүндө: бизнес – бул акча, акча – бул таасир, а качан мамлекеттик таасир жөнүндө сөз болгондо анда бул акча, саясат, жана геосаясат. Таасирленткен жетишкендиктерине болгон кубанычым менен көктөгү улуу державага чын дилимден ызат кылам, ошентсе да, келгилечи, бул держава керт башын ойлобойт деп момундук кылып ишенбей эле коёлучу. Кытай бардык жерде, дүйнө жүзүндө эпчил, биздин өлкө – бөтөнчө эмес. Улуу державанын кандай максаттары бар, башкача айтканда, Кытайдын улуу державалык максаттары Кыргызстанда да ээрчип жүрөбү? Биз кичинекейбиз, а кытайча чен менен аймактык жактан тырмактай эле тоолуу өлкө, экономикалык жагын салыштырбай эле коёлу. А географиялык жактан алып караганда биз түзүк эле көрүнөбүз, тактап айтканда, олуттуу адамдар ойноп жаткан карта оюнунда көзүр сыяктуу, геосаясаттык жагымдуу толуктоо боло алат. Анткени эгер эч кандай үстөмдүк болбосо, алдыда дүйнөлүк башкаруу турат. Суроо - бул оюнда бизге кандай роль даярдалган: биз өз алдыбызча оюнда өз партиябызды ойной алабызбы (бул кыйын, бирок жасаса болот) же болбосо биз үчүн чечип койгондор биздин үстүбүздөн башкарабы? Келгиле, мага каршы сүйлөгөн, айтышып тең ата болуп, "сиз бул жерде акылдуусунуп, үрөйдү учуруп эмнени айтып жатасыз байкебай" деген болжолдуу оппонентимди элестетип көрөлү. Сиз бул жерде тууган мамлекеттин принципиалдуу гана туугандык жардам кылуусун эске албастан, анын саясий жана экономикалык таасирин жайылтууну максат кылууда дегиңиз келип жатабы? Келгиле, эки жүздүү болуп жана өзүбүздү өзүбүз алдабай эле коёлучу: ооба, туура, Кытай биздин бир тууган, бирок ал бир тууган атабыз да, чоң атабыз да боло алгыдай улуу. Мындай улуулукка кыңк этпестен баш ийүүгө арга жок деген ой келет. Мага каршы сүйлөп, менин тымызын кыйытуума каршы пикирлерди айткандар ири мамлекеттердин майда мамлекеттерге карата кошуналык боорукердигин (экономикалык, саясий) мисал келтиришет. Германия менен Люксембургду алалы же болбосо ошол эле Лихтенштейн. Ооба, чындыгында бул мамлекеттер көптөгөн конфликттер жана согуштарды башынан өткөрүштү, керемет мамилелерди түзүүнү шарттайт, бирок биздин окуя башка. Биз согушууну каалаган жокпуз, согуша да албайбыз жана согушалы деген деле жокпуз. Бул жөнүндө айтуу орунсуз. А л эми экономикалык кылтакка болсо оңой эле түшүп калуубуз мүмкүн! Буга чейин да бул темадагы макалаларда бир нече ирет айтылгандай, биздин мамлекеттик карызыбыздын жарымы эле Кытайдан алынган. Биз үчүн бул ири суммадагы карыз, аны төлөй турган эч нерсе жок. Жерлерибизби? Ичиң ачышат. Же жер алдыбы? Ансыз деле карыз үчүн бербесек дагы инвестиция иретинде көпчүлүгүн берип койдук го? Көпчүлүгүнө кытайлар ээлик кылат, а Кытайда мамлекеттин макулдугусуз эч нерсе жасалбайт, ал эми мамлекет жөн жерден аракет кылбайт. Бул тизмеге Кумтөрдү да кошууну ойлонуулары мүмкүн, мындайды ойлонууга бизде акылдуу баштар бар. А эмне экен, бул жагымдуу нерсе да, "Центерра" менен болгон тартыштын баарын бир эле чечесиң, анан мамлекеттик карыздарды да жөнгө салууга шарт түзүлүшү ыктымал. Бизге канадалык "Центерранын" тизелеткени аз келип жатабы, бийликке таасирин тийгизгиси келип, өндүрүштү төмөндөтүп, бийликтен бир нерсени үмүттөнүп, мисалы, стратегиялык макулдашууга уруксат алуу үчүн өндүрүштүн өсүшүн убадалап жатат. Биз Кытайды Кумтөргө да коё берүүнү ойлонуп көрөлү, эмне болот? Анда баары бүтөт. Эч ким тана албайт, өлкөгө акча өтө керек, бирок карыздын тузагына өз каалоосу менен түшүп берүү – бул өтө талаш жараткан келечек, өз милдеттеринин алдындагы жөндөмсүздүккө, мамлекеттин кулашына жана суверенитетти жоготууга чейин алып келген жол болуп калат. Карызды төлөгөнгө эч нерсе жок болсо баарын берет, жонундагы акыркы көйнөгүн чечип берүүгө да аргасыз болот. Карызы үчүн аялын, бала-чакасын алдырып койгон заман деле алыс болгон эмес. Мага кызык болуп жатат, Кыргызстандын башына ушул абал келип калышына маани бербеген мамлекеттик деңгээлдеги чечимдерди кабыл алгандар өзүнүн аялынан жана бала-чакасынан ушундай жол менен кол жууп калгылары келеби? Бирок мен үчүн чечим кабыл алуунун кереги жок, мен аялымды жакшы көрөм жана балдарым мен үчүн дүйнөдө баарынан кымбат! Коңшулар менен этият болуш керек. Улуу өлкөлөр менен бөтөнчө. Балким, биздин урматтуу бийлик мени бактылуу кылуунун башка жолдорун ойлоор. Эгерде башка бирөөнүн карыз тузагына түшүп бергендин ордуна биздин экономиканы көтөрсө, өзүбүздүн суверенитет менен карыз төлөөнүн ордуна башка жолдорду тапса, бийликке эки эсе ыраазы болот элем.
Ала-Арча суусуна чөгүп кеткен жарандын жансыз денеси табылды. Бул тууралуу бүгүн, 26-сентябрда Өзгөчө кырдаалдар министрлигинен билдиришти. Маалыматка ылайык, кечээ, 25-сентябрда саат 15:28де Калыс-Ордо жаңы конушундагы Ала-Арча суусуна 1977-жылы туулган Ш.А. аттуу жаран чөгүп кеткен. Окуя болгон жерге куткаруучулар барышып, чөккөн адамдын жансыз денесин суудан чыгарышкан.
"Токио-2020" жайкы Олимпиада оюндарына катышуу үчүн Африканын Уганда өлкөсүнөн келген спортчу шаардын батышында машыгып жүргөн жеринен дайынсыз жоголду. Бул тууралуу чет элдик спорттук басылмалар жазды. Маалыматка ылайык, учурда жергиликтүү бийлик жана полиция кызматкерлери анын турган жерин аныктоого аракет кылышууда. 20 жаштагы спортчуну коронавируска карата текшерүү учурунда таппай калышкан. Аны акыркы жолу чогуу жашаган спортчу бөлмөсүнөн көргөн. Угандалык делегация Японияга 19-июнда алгачкылардан болуп келген.
Ички иштер министрлигинин Жол кыймылынын коопсуздугун камсыздоо башкы башкармалыгынын башчысынын орун басары болуп Манасбек Сыдыгалиев дайындалды. Бул тууралуу бүгүн, 29-майда ИИМдин басма сөз кызматынан билдиришти. "Милициянын подполковниги Манасбек Сыдыгалиев ИИМдин Жол кыймылынын коопсуздугун камсыздоо башкы башкармалыгынын жол кайгуул кызматы жана укук колдонуу практикасы башкармалыгынын башчысы кызматынан бошотулуп, ошол эле башкы башкармалыктын башчысынын орун басары кызматына дайындалды", - деп жазылат маалыматта.
Бүгүн, 10-сентябрда Кыргыз Республикасынын Эмгек сиңирген артисти Динара Акулова 54 жашка толду. Ырчынын туулган күнү менен куттуктап байланышка чыгып, бүгүнкү маанайы менен бөлүштүк. "Маанайым абдан жакшы. Таң аткандан бери жакындарымдын куттуктоолорун кабыл алып отурган чагым. Ал эми туулган күнүмдү досторум, сахналаштарым, туугандарымдын, дегеле жакшы санаалаштарымдын курчоосунда белгилейм" , - дейт ырчы. "Супер-Инфо" гезитине берген маегинен үзүндүлөр: "Жашоодо бактылуу өмүр сүрүү деген жок, бактылуу көз ирмемдер гана бар. Болбосо турмуш чындыгында татаал нерсе. 18 жашка эмне жетсин, ошол курагымды сагынам. Балалыгым өткөн айылымды сагынам, бирок азыр ал жакта мени күткөн эч ким жок. Энемдин үйү да сатылып кеткен. Ошол үйдүн чатырына чыгып алып "Асыл энем, таалайым менин энем" деп ырдаганымда "ай, Түмөнбай, түш, эл укса эмне дейт?" деген энемдин үнүн эстегенде жүрөгүм жылыйт. Ошол курагымды сагынам. Анан да кош бойлуу кезин ар бир аялзаты сагынса керек. Ал эми өткөн нерсеге өкүнүп калган учурлар көп эле болот. Бул өкүнүү дебейм, бирок артка кайтууга мүмкүн болсо ырчылык кесипти тандабайт белем деп калам. Анткени бул чөйрө абдан тар. Кандай кыймыл-аракет жасасаң да элдин көз алдындасың. Элге таанылып алган соң артка жол жок, бул чоң жоопкерчилик жана жүк. Анан да бул кесип жеке жашоого көпчүлүк учурда терс таасирин тийгизет. Мугалимдик, кол өнөрчүлүк кесиптери жүрөгүмө жакын". " Шайыр Касымалиева өтө таланттуу, күчтүү актриса. Шайырда бир кыз, менде бир кыз бар бир атадан. Бир жакшылыкта экөөбүз жолугуп калсак, Шайыр “ Мээрим менен Малика куюп койгондой окшош экен. Экөөнө карап таң калдым, кудум эле бир ата, бир энеден жаралгандай. Мүмкүн болсо, ушул эки кыз эже-сиңди болуп жүрсө, кандай дейсиз?” деди. Бул нерсе менин көңүлүмө жагып “Бир тууган болгондон кийин бир тууган болуп жүрө берсин, кеңге кең дүйнө, тарга тар дүйнө. Бир тууган экени жалганбы? Атасы бир, каны бир” деп, экөөнү катташтырып койгонбуз. Азыркыга чейин ысык мамиледе, катташып турушат". "Жашоомдо көп балалуу болууну кыялданчумун. Кайра баштан жаралсам ырдабай, үй-бүлөнү тандап бактылуу аял, мээримдүү эне болмокмун. Бирок Кудайга шүгүр, 2 кызым, 3 неберем менен үйүм толуп, бака-шака болуп калабыз. Неберелеримдин улуусу мектепке барып калды. Турмуш курайын десем мага теӊдүүлөрдүн үй-бүлөсү бар, үй-бүлөсү жоктор менден кичүү. Кыздарымды турмушка узаттым, эми мындан ары өзүм үчүн жашайм. Кыздарымдын буга каршылыгы жок, алар түгөйүн тапкандан кийин апасынын деле жалгыз калуусун каалабайт да" . Динара Акулова кереметтүү Ысык-Көл облусуна караштуу Жети-Өгүз районундагы Светлая Поляна айылында 1964-жылы жарык дүйнөгө келген. Чыгармачылык жолун “Эй, жазгүлүм”, “Мен сени сүйөм”, “Аккордеон” аттуу ырларын аткарып баштаган. Кийин "Динара" эстрада тобун түзгөн. Ырчы азыркы мезгилде да бардык муундун өкүлдөрү сүйүп уккан чыгармаларды аткарып, күйөрмандарын сүйүнтүп келет. Учурда анын 2 кызы бар. Бүгүнкү күндө кыздарынын балдарын жетелеп, небере жытын жыттап турган чагы.
Бул жылы экологиялык себептерден улам Жаңы жыл үчүн салттуу майрамдык фейерверктен баш тартуу чечими кабыл алынды. Бул тууралуу Бишкек шаардык мэриясынын басма сөз кызматынан кабарлашты. "Борбор калаада абанын булганышы эң жогорку чекке жеткендиги белгилүү. Буга байланыштуу мэрия экологиялык абалды мындан ары начарлатпоо себеби менен Жаңы жыл түнүндөгү майрамдык салюттан баш тартты. Фейерверктер атылгандан соң жыл сайын жыш түтүндүн көрүнүшү байкалат.
Чолпон-Ата шаарындагы ат майданында бүгүн, 27-августта президенттин Кубогунун оюндары өтүүдө. Биринчи оюнда "Кабылан" жана "Жаш Күч" командалары ат майданда күч сынашып, жыйынтыгында "Жаш Күч" командасы жеңишке ээ болгон. Ал эми экинчи оюнда "Суусамыр" командасы 5:1 эсебинде "Төш Булак" командасын жеңип алды.
Кичинекей балага иттин кол салуусунан мышыктын сактап калган видеосу интернет колдонуучуларынын көңүлүн өзүнө бурду. Бул тууралуу видео социалдык тармактарда тарап жатат. Маалыматка ылайык, видео Бразилияда тартылган. Анда көрүнгөндөй, кичинекей бала итке таш ыргыткан. Бул учурда ал балага кол салганын көрүүгө болот. Андан соң мышык чуркап келип, кичинекей балага жардам бергени видеого түшүп калды.
Алдамчылыкка шектелип издөөдө жүргөн 31 жаштагы жаран аныкталды. Ош шаардык ички иштер башкармалыгынан кабарлашкандай, шектүү Бишкек шаарында жашынып жүргөн. Белгилүү болгондой, Ош шаарында 19-20-май күндөрү "Ууру" аталышындагы иш-чара өткөрүлдү. Анын алкагында мурда жасалган 27 кылмыштын бети ачылды. "Ошондой эле алдамчылык үчүн издөөдө жүргөн Жалал-Абад облусунун 31 жаштагы П.А. аттуу тургуну Бишкек шаарынан кармалды. Ал жарандарга ижарага батир берүүнү убадалап, алдын ала акчасын алып изин жашырып жүргөн. Анын кылтагына Ош шаарындагы окуу жайлардын биринде окуган студент илинген. Ал ижарага батир берем деген 31 жаштагы кишиге алдын ала 6800 сом акча берген. Шектүү ал кызга 4 күндөн кийин келип жашай берсе боло турганын айткан. 4 күн аралыгында ал дагы бир нече жарандарды ушундай жол менен алдап үлгүргөн. Бүгүнкү күндө шектүүнүн үстүнөн 7 арыз келип түшкөн", - дешет маалымат кызматынан.
Бүгүн, 19-августта президент Сооронбай Жээнбеков Нарын облусуна болгон иш сапарынын алкагында Кочкор районундагы Калкты тейлөө борборунун жаңы имаратынын курулушу менен таанышты. Бул тууралуу президенттик аппараттын басма сөз кызматынан билдиришти. "Инфоком" мамлекеттик ишканасынын директору Рыскулбек Осмоналиев Калкты тейлөө борборунун кошумча имаратында жергиликтүү эл жарандык ал-абалдын актыларын жазуу, паспорт берүү, архив, нотариат кызматтарын "бирдиктүү терезе" форматы аркылуу ала алышаарын маалымдады. Жаңы калкты тейлөө борборунун ишмердигинде санарип форматтагы кызмат көрсөтүүлөргө чоң көңүл бурулат. Жарандар, анын ичинде ден соолугунун мүмкүнчүлүгү чектелген жарандар үчүн тиешелүү документтерди алууга шарттар бир жерде түзүлөт. Кошумча имараттын курулушун үстүбүздөгү жылдын август айында бүткөрүү пландаштырылган. Мамлекеттик каттоо кызматынын төрагасы Акын Мамбеталиев жакынкы мезгилде Ат-Башы жана Сузак райондорунда жана Бишкек шаарында дагы жаңы калкты тейлөө борборлорун ачуу мерчемделип жатканын кошумчалады. Ушул эле жерден Мамлекет башчысы бюджеттин эсебинен капиталдык реконструкциялоо жүргүзүлгөн "Чолпон" кинотеатрынын имаратын көрүп чыкты. Ошондой эле жергиликтүү тургундар менен баарлашып, алардын таза суу, мектептердин курулушу, жер тилкелерин трансформациялоо маселелерин жана жеке мүнөздөгү көйгөйлөрүн укту. Баарлашуунун жүрүшүндө Сооронбай Жээнбеков аймактарды өнүктүрүүдө санариптештирүүнүн өзгөчө маанисин белгиледи. Өлкөнүн ар бир районунда "бирдиктүү терезе" форматындагы кызмат көрсөтүүлөр болушу үчүн шарттар түзүлүшү керектигин кошумчалады. Ал аймактарды өнүктүрүү мамлекеттик саясатынын максаттары менен милдеттери, калкты таза суу менен камсыз кылуу боюнча долбоорлордун мааниси, ишкердик жүргүзүүгө шарттарды түзүү тууралуу жана булардын баары ички миграцияны кыскартууга өбөлгө болоорун айтып берди. Президент акыркы эки жылда бюджеттин жана каржы институттарынын каражаттары кайра иштетүү өнөр жайын колдоо, жаңы жумуш орундарын түзүү, туризм чөйрөсүн өнүктүрүү жана башкалар үчүн аймактарга багытталгандыгын белгиледи. Бул чаралар калкты жумуш менен камсыз кылуу, салыктык түшүүлөрдү көбөйтүү маселелерин, жалпы эле облустардын социалдык-экономикалык өнүгүүсүн шарттайт. Өз бизнесин ачууну пландап, бирок күрөөсү жок болуп жаткандарга Кепилдик фонду түзүлгөнүн эске салды. Анын ишмердүүлүгү дагы аймактарда жаңы жумуш орундарын түзүүгө жардам берет. Мамлекет башчы пандемиянын кесепетинен келип чыккан кыйынчылыктарга карабастан, санариптештирүү боюнча мамлекеттик саясаттын алкагындагы долбоорлор баарынан мурда жер-жерлердеги тургундардын ыңгайлуу жашоо-шартын жогорулатуу үчүн бардык облустарда улантыларын баса белгиледи.
Чүй облусунун Аламүдүн районунда бирөөнүн денесине залал келтирүүгө шектүү кармалды. Бул тууралуу Аламүдүн РИИБинен билдиришти. Маалыматка ылайык, 27-январда болжол менен саат 17:00 чамаларында Биринчи Май РИИБине ооруканалардын бирине эркек киши денесинен жаракат алып түшкөндүгү тууралуу маалымат түшкөн. Териштирүү учурунда ал 1990-жылы туулган М.А. аттуу жаран экендиги такталган. Жабырлануучунун эжеси милиция кызматкерлерине арыз менен кайрылып, анын бир тууганын Озерное айылында белгисиз бирөө уруп-сабаганын билдирген. Бул факты Кылмыш-жаза кодексинин 130-беренеси (ден соолукка оор залал келтирүү) боюнча катталып, сотко чейинки өндүрүш иштери башталган. Жогорудагы кылмышка шектелип, 1978-жылы туулган М.Э. аттуу жаран кармалды. Териштирүү учурунда жабырлануучу менен шектүү мас абалында пикир келишпестиктен улам уруша кетишип, жабырлануучу денесинен жаракат алганы маалым болгон. Кармалган жаран убактылуу кармоочу жайга камакка алынып, зарыл болгон экспертизалар дайындалган.
"5-6-класста окуган кыздар мектепке хиджап менен келсе сынга кабылууда. Бул алардын өздөрүнүн каалоосу беле" , - деп сурады депутат Исхак Масалиев УКМКнын өкүлүнөн. УКМКнын өкүлү хиджап кийген кыздардын ата-энелери бул кадамга макул болсо маселе жок экенин айтты. Масалиев: “Мектепте 5-6-класстын кыздары хиджап кийип жүрөт. Буга байланыштуу аларды кээде бөлүп жатышат. Алар өздөрүнүн эмес, ата-энесинин каалоосу менен бул кадамга барып жатышат. Бул жаатта ата-энелерге түшүндүрүү иштерин жүргүзүш керек. Хиджап кийип келген кыздарды мектепке киргизбеген директорго жаназасы окулбасын деп жатышат.
Жогорку Кеңештин Бюджет жана финансы боюнча комитети 13-июнда "Бишкек шаарында 2016-жылдын 18-январында кол коюлган Кыргыз Республикасы менен Эл аралык өнүктүрүү ассоциациясынын ортосундагы Каржылоо жөнүндө макулдашууну жана кыргыз өлкөсү менен Глобалдык экологиялык фонддун аткаруучу агенттиги катары чыгаруу Эл аралык реконструкциялоо жана өнүктүрүү банкынын ортосундагы грант жөнүндө макулдашууну ратификациялоо тууралуу" мыйзам долбоорун жактырды. Келишимге ылайык, токой экосистемдерин интеграцияланган башкаруу боюнча долбоордун алкагында 16 миллион доллар өлчөмүндө акча бөлүнөт. Анын ичинде Эл аралык өнүктүрүү ассоциациясы 6,6 миллион доллар жеңилдетилген насыя, ал эми Эл аралык реконструкциялоо жана өнүктүрүү банкы 5,4 миллион доллар көлөмүндө гранттык каражат бөлмөкчү. Маалыматтарга караганда, Кыргыз Республикасында 616 миң чарчы чакырым токой аянты бар же өлкө аймагынын 6,6 пайызын ээлейт.
Кыргыз өлкөсүнүн мурунку вице-премьер-министри Тайырбек Сарпашевге карата кылмыш иши козголду. Бул тууралуу Финполдун басма сөз кызматынан билдиришти. "Экономикалык кылмыштуулукка каршы күрөшүү боюнча мамлекеттик кызматы мурунку вице-премьер-министр Тайырбек Сарпашевге карата мыйзамсыз баюу фактысы боюнча сотко чейинки өндүрүштү баштады. Ал мамлекеттик мекемеде жетекчилик кызмат ордун ээлеп турганда көп сандаган кыймылдуу жана кыймылсыз мүлктү сатып алган, кийин аны декларацияларда көрсөтпөстөн жакын туугандарына каттаган.
"Чет жерден алган билим менен өлкөбүздүн өнүгүүсүнө салым кошкум келет" деген 21 жаштагы Мыктыбек Өмүрбеков учурда Түркиянын Конья шаарында билим алууда. Кыргыздын сыймыктуу уулу чет өлкөдөгү жашоосу, окуусу, кыялдары тууралуу порталына айтып берди. - Түркияда билим алып жатканыңызга канча жыл болду? Чет өлкөгө кантип, кандай жолдор (программа) менен барып калдыңыз эле? Кайсы багытта билим алып жатасыз? - Убакыт өтө тездик менен өтүп жатыптыр. Кечээ эле келгендей болгон элем, билим алып жатканыма 3 жылдын жүзү болуптур. Мен лицейде окуп жаткан кезимде Түркия Стипендиялары аттуу программа менен бизди тааныштырып калды. Бул программа окуучулардын Түркияда бекер билим алуусун камсыздайт. Ал программага ийгиликтүү тапшырып, 2-турунан да өткөн абитуриенттер университетте бекер билим алуу, жатакана, тамак-аш жана айлык стипендия менен камсыздандырылат. Түркия Стипендияларына 11-классты окуп жатып тапшырдым. Бардыгын ийгиликтүү бүтүргөн соң, “куттуктайбыз сиз университетке кабыл алындыңыз” деген кубанычтуу кат келди. Азыркы кезекте Түркиянын Конья шаарындагы Конья Техникалык университетинин компьютердик инженерия факультетинде окуп жаткан кезим. - Чет өлкөнүн сизге эмнеси жакты? - Эгер Кыргызстан менен салыштырып жалпы алып карай турган болсок, жарандар үчүн түзүлгөн шарттары мага жакты десем болот. Медицина тармагында жаңы технологиялардын колдонулушу, коомдук транспорттун ыңгайлуулугу жана шаардын тазалыгы. Эң башкысы билим алуу үчүн мыкты шарттар түзүлгөн. Мына ушул нерселер адамга чоң мотивация берет. Бул жакка келген соң дүйнөнүн ар тарабынан дос күттүм, дүйнө таанымым кеңейди, билбеген көп нерселеримди үйрөндүм. - Алгач барганда эмне өзгөчөлүгүн байкай алдыңыз? Биздин элге эмнеси менен окшошуп же айрымаланып турат экен? - Мен жашап жаткан шаар бир аз абасы кургак келет, жарымы чөл десек болот. Бирок ошого карабастан ар дайым жашылдандырып турууга аракет кылышат. Ага өзгөчө маани беришет экен. Андан сырткары көптөгөн чет элдик студенттер менен иштешкен, жардам берген фонддор бар. Булар студенттердин муктаждыктарында жардам берүүгө даяр жана эс алуу максатында атайын иш-чараларды уюштуруп берип турат. Эгер жалпы элин алып карай турган болсок, биздин маданиятыбыздан көп деле айырмаланбайт. Окшош салт, үрп-адаттарыбыз көп. Биринчи келгенимде мени бираз таңгалдырган нерсе, тамекинин көп чегилгенин көрдүм. Балдардын гана эмес кыздардын көп чылым чегиши мени бир аз таң калдырды, мага жат көрүндү. - Окууну аяктаган соң Кыргыз өлкөсүнө келүү планыңыз барбы? Өзүңүз өлкөбүздүн кайсы жеринен болосуз? - Чет өлкөгө чыккан максатымдын бири ал жактан алган билимимди өз мекенимде колдонуу жана мекендештер менен бөлүшүү болчу. Буюруса келечекте абдан жакшы план, кыялдарым бар. Чет жерден алган билим, топтогон тажрыйбам менен барып өлкөмдүн өнүгүүсүнө салым кошом. Бул жактан көрүп жүргөн бардык жакшы нерселер эмне үчүн бизде жок деп ойлонот экенсиң. Көрүп жаткан жакшы нерселерди, андан да жакшысын биз өлкөбүздө жасагыбыз келет. Келечекте башкалар кыялданган өлкөнү биз курабыз. Өзүм жөнүндө айта кетсем, Ысык-Көл облусуна караштуу Ак-Суу районунун Бөрү-Баш айылында төрөлгөм. Башталгыч класстарды айылда, орто мектепте окугам. Кийин шартка байланыштуу Бишкек шаарына көчүп келдик. Бишкекте №83-орто мектепте окуп, кийин Кыргыз-Түрк Анадолу лицейин аяктадым. - Кыялдар орундаларына ишенесизби? - Сөзсүз түрдө ишенем. Анткени адамдын өзүн өстүруп, жашоого болгон кызыгуусун арттырып, алдыга жылуусуна себеп болуп турган негизги нерселердин бири кыялдары деп ойлойм. Биз да өз кыялдарыбызды ишке ашыруу үчүн колубуздан келишинче аракет кылабыз. Ошону менен бирге дагы да бийиктиктерди кыялданууну токтотпойм. - Жашоодо эң негизги максатыңыз эмне? - Белгилүү бир гана максатым бар деп айта албайм. Мен үчүн алдыга койгон максаттарымдын баары маанилүү. Алардын бири Чынгыз Айтматовдун сөзүндө айтылгандай, “адамга эң кыйыны күн сайын адам болуу”. Менин да негизги максаттарымдын бири кандай жагдай болбосун, кандай абал болбосун күн сайын адамдык касиетимди жоготпой адам болуу. Биринчи иретте мени өстүрүп, тарбиясын берген ата-энемдин ишеничин актоо. Азыркы алып жаткан билимимди үй-бүлөм үчүн, мекеним үчүн пайдалана билүү- максаттарымдын бири. - Бакыт деп сиз эмнени түшүнөсүз? - Мен үчүн бакыт – бул келечекте үй-бүлөм менен, мага жакын адамдар менен кыялымдагы жашоону жашоо. Жакындарымдын жүзүнө жылмаюу тартуулоо мен үчүн бакыт. Адамдын күзгүсү адам демекчи, алардын кубанычы менин да сүйүнүчүм болот. - Ийгиликке жетүү үчүн эмне кылуу керек? - Азыркы учурда мен өзүмдү бир ийгиликке жетишкен адам катары санабайм. Бирок мен үчүн ийгиликке жетүү бул күн сайын адамдын өзүнө салым кошуусу. Бекеринен айтылбаса керек, "окуу, окуу жана окуу" деп. Азыркы замандын талабына жараша адам дайыма изденүүнүн үстүндө болуусу абзел. Анткени жаңы технологиялар күн сайын чыгып жатат, жаңылануулар тынымсыз болуп жатат. Ушундай абалда кайсы тармак болбосун замандан артта калбастан, адам өзү жаңы билимге умтулуп, жаңыланып туруусу зарыл. Ошондой эле эң маанилүүсү кесипти туура тандоо. Анткени жакшы көргөн нерсесинин артынан чуркаган адам эч качан талыкпайт деп ойлойм. - Чет өлкөдөн билим алгысы келген жаштарга эмне кеңеш бере аласыз? Сөзсүз акча керекпи? - Чет өлкөдө окугусу келгендерге айтаарым өзүңөрдүн оюңарда чийилген чектерден сыртка чыгуудан эч коркпогула. Максатыңарды бийик коюп, кыялданып алардын ишке ашуусуна биринчи кезекте өзүңөр ишенүүңөр керек деп айтам. Анткени ар бир адам өзүнүн жашоосу кандай нукта болушу керектигин өзү чечет. Позитивдүү ойлонуп, кыялыңарга жете турганыңарга ишенишиңер керек. Албетте, “алма быш оозума түш” деп жата берүү да болбойт. Ошон үчүн бир аз изденүү жана аракет кылуу зарыл .Азыр интернет деген жакшы нерсе бар эмеспи дүйнөнүн булуң-бурчундагы жаңылыктарды көрүп, окуй алабыз. Ошондой күчтүү нерсени туура жолдо колдонуп, ар кандай университеттер жөнүндө изилдеп окуу жолдорун тапса болот. Аракет гана кылуу керек. Талыкпай кылган эмгектин үзүрү эртеби же кечпи сөзсүз түрдө кайтып келет. Азыркы кезде көп нерсе акчага такалат эмеспи. Бирок бардыгы эмес. Анткени бул жактагы окуумду акча чече турган болсо мен азыр чет өлкөдө болбойт элем. Алып жаткан билимим толук түрдө акысыз. Менин оюмча бул адамдын канчалык деңгээлде каалап жатканына байланыштуу.
Бүгүн, 30-октябрда Бишкектин Свердлов райондук сотунда Бишкек Жылуулук электр борборун (ЖЭБ) жаңылоодогу коррупция боюнча соттук отурум түштөн кийин да уланууда. Учурда Сапар Исаков сурак берүүдө. Судья Исаковго "азыр жарыш сөз сүйлөнүп жаткан жок. Жактоочу суроо берип, сиз жооп беришиңиз керек" деди. Исаков судьяга "сизди түшүнүп турам, уккандан чарчадыңыз" деди. Анда судья "мен чарчаган жокмун, бул менин жумушум" деп жооп берди. Исаков өз сөзүндө тергөөдө Айбек Калиев менен дос болгону айтылганын айтып, "Калиев экөөбүз дос эмеспиз. Ал менден кичүү. Биз болгону жыйындарда гана көрүшүп калчубуз. Ал өз ишин билген адам", - деди. Исаков Жылуулук электр борборун жаңылоо боюнча сүйлөп келе жатып, учурда камакта отурган Алмазбек Атамбаев тууралуу да айтты. "Алмазбек Шаршенович экөөбүз дайыма талашып-тартышып, урушуп кетчүбүз. Ал кишини мен 2007-жылдан бери тааныйм. Коррупция менен күрөшүүдө принципке туруп иштеген адам. Ал бизге акчаңар жок болсо менден алгыла. Эч качан мамлекеттен эмес деп айтчу. Ал көпчүлүгүбүзгө жардам берген. Убагында көп эле аткаминерлер аны менен дос болуп жүрүп, эми ага чыккынчылык кылышты. 2013-жылы мен жумуштан кетүүнү чечтим. Ошондо Алмазбек Атамбаев мени өзүнө чакырып, менден кечирим сураган. Себеби биз көп урушчубуз. Аны күбөлөр менен деле далилдесек болот. Бирок мен ал кишини алдап же таштап кеткен жокмун. Себеби мен андай адам эмесмин. Мен эч качан карьера үчүн аракет кылган эмесмин. Мен дайыма жоопкерчиликти өзүмө алчумун. Президенттик аппаратта да көптөгөн адамдар менен бир командада иштедик. Мисалы Данияр Нарынбаев . Ал менин принципиалдуулугум жөнүндө айтып бере алат. Ал эми орун басарым Мухаммад Лоу муну тастыктайт". Жактоочу Нурбек Токтакунов Исаковду өзүнүн активдери жөнүндө жана ал канчалык коррупция боюнча айыпталып жатканын айтууну суранды. “Мен түшүнүп турам көп акча. Бирок алар менде жок. Биз учурда 111 миллион доллар менен айыпталып жатабыз. Бул жерде эң жакшысы адамды атып эле салган жакшы. Анчалык көбөйткөндөн көрө. Мен принципиалдуу адаммын. Мен эч качан бирөөнүн кызыкчылыгына иштеген эмесмин. Адам жакшы же жаман иштейт.
Бишкек шаарында ысык суу берүү бир айга токтотулат. Бул тууралуу порталына мэриянын басма сөз кызматынан билдиришти. Маалыматка караганда, ысык суу берүү 21-майдан 21-июнга чейин токтотулат. Сууну токтотуунун себеби кышка даярдык көрүү үчүн түтүктөр ондоп-түзөөдөн өтөт. Ысык сууну өчүрүү жыл сайын аткарылып келген пландагы иштердин бири.
Сутка ичинде 21 жаран коронавирус илдетинен арылып, ооруканадан үйлөрүнө чыгарылды. Айыккандардын саны 416га өстү. Бул тууралуу саламаттыкты сактоо министринин орун басары Нурболот Үсөнбаев маалымат жыйында билдирди. Айыккандар: Бишкек шаары – 3; Ош шаары – 2; Ош облусу - 1; Жалал-Абад облусу - 9; Нарын облусу - 1; Ысык-Көл облусу - 4;
Бишкек шаарынын жана аймактардын жашоочулары жергиликтүү кеңештерди шайлоого байланыштуу добуш сатып алуу аракеттери боюнча кайрылышууда. Бул тууралуу бүгүн, 7-декабрда маалымат жыйынында "Таза шайлоо" ассоциациясынын мүчөсү Тагир Осмоналиев билдирди. Анын айтымында, добуш сатып алып жаткан адамдар кепилдик үчүн шайлоочулардын паспортторунун көчүрмөлөрүн чогултуп жатышат. "Ар бир шайлоочу кимге добуш берерин өзү чечет. Эч кандай заманбап техника шайлоочу кимге добуш бергенин аныктай албайт, анткени бюллетенде шайлоочунун аты-жөнү белгиленбейт" , - деди Осмоналиев. Мындан тышкары ал 2015-жылы парламенттик шайлоодо бардык партиялар добуш сатып алуу менен алектенишкенин баса белгиледи. "Бул маселени чечүү үчүн парламент тиешелүү мыйзамды кабыл алыш керек.
Ош шаарында апта аралыгында 19 мас айдоочу аныкталды. Бул тууралуу Ош шаардык милициянын кайгуул кызматынан билдиришти. Маалыматка ылайык, 2021-жылдын 15-ноябрынан тартып 21-ноябрына чейин Ош шаары боюнча милициянын кайгуул кызмат бөлүмү тарабынан бир апта аралыгында унаасын мас абалда башкарган 19 айдоочу аныкталып, аларга карата протокол толтурулуп, унаалар айып короого киргизилди.
Нарын шаарындагы жаңы жугуштуу оорукананын курулуш иштери уланууда. Бул тууралуу Республикалык штабдан маалымат таратты.  Маалыматка ылайык, Нарын шаарындагы эксперименттик тез тургузулган жаңы жугуштуу оорулар ооруканасынын курулуш иштери толук кандуу жүрүүдө. "Бүгүнкү күндө объект боюнча пайдубалдын траншея казуу иштери 75 пайызга аткарылган. Ал эми гравий менен тыгыздоо - 65 пайызга жана пайдубал куюу иштери 23 пайызды түзгөн. Белгилей кетсек, объектинин жалпы аянты 2 миң 19 чарчы метрди түзөт, долбоор боюнча 430 чарчы метр пайдубалдын көлөмү талап кылынат.
"Барселона" футболдук клубу 2021-жылга чейин "Ливерпуль" клубунда ойногон футболчуларды сатып ала албайт. Бул тууралуу чет элдик маалымат каражаттары жазып чыгышты. Маалыматка караганда, мындай жагдайлар бразилиялык оюнчу Филипе Коутиньонун "Ливерпулдан" "Барселонага" өткөн келишиминде жазылган. "Барселона" келе жаткан 2 сезондун ичинде "Ливерпулдун" оюнчуларын сатып ала албайт. Англиялык клуб мындай чечимге каталондуктар бир нече жолу алардын мыкты оюнчуларын сатып алгандан кийин келген", - деп жазылат маалыматта. Белгилүү болгондой, испаниялык "Барселона" буга чейин "Ливерпулдан" Луис Суарести сатып алышкан. Ал эми Филипе Коутиньону "Барселона" 2018-жылдын январь айында 160 миллион еврого сатып алган.
Депутат Бакирдин Субанбеков жол боюна мал жайганды токтотуу керектигин айтты. Бул тууралуу бүгүн, 20-октябрда Жогорку Кеңештин жыйынында билдирди. "Акыркы күндөрдө болуп жаткан жол кырсыгы тууралуу кайрылгым келип жатат. Адамдын өмүрүнөн кымбат эч нерсе жок. Күн сайын жол кырсыгы көп катталып жатат. "Коопсуз шаар" долбоору ишке кирип жатат. Эртең менен жолго чыкканда аман-эсен жетип алалы деп айтышыбыз керек. Таластагы жол кырсыгы тууралуу айтсам бодо малдан качам деп чоң унаага урулуп, 8 адам каза болду. Протоколдук тапшырма берип, жолдун боюна мал жайганды токтотуу керек. Бир айдоочу мага кайрылды Манас проспектисинен келе жатса алдынан мал чыгып аз жерден унаа оодарылып кете жаздаганын айтты. Бул жерде президенттин кортежи, делегация өтүп жатат.
Бүгүн, 28-майда маалымат порталынын журналистине белгисиз телефон номери аркылуу жеке номерине телефон чалуу болгонун жазганбыз. Байланышкан адам өзүн Улуттук коопсуздук мамлекеттик комитетинин кызматкери катары тааныштырып, андан ары ал журналистти УКМКга келип кетүүсү керектигин билдирген эле. Андан кийин УКМК маалымат порталынын журналистин "баарлашууга" чакырды. Анын жүрүшүндө сөз Кубанычбек Кулматовдун УКМКга суракка чакырылганда тергөө аяктаганга чейин камакка алынгандыгы тууралуу кабар "баарлашууга" чакырууга себеп болгону билинди. УКМК бул маалыматты төгүнгө чыгарган соң, кабарга толуктоо киргизилген . "Баарлашуу" учурунда чакыруунун себеби түшүндүрүлдү. Андан соң мындан ары УКМКга тиешелүү маалыматтарды чыгарууда алдын ала бул мекеменин басма сөз кызматынан тактоо керек экени эскертилди. Ошондой эле өлкөдө саясий абал жөнөкөй эмес болуп жатканда кырдаалды курчутпоо маанилүү экени айтылды" , - деп билдирди УКМКга чакырылган маалымат порталынын журналисти.
Бүгүн, 8-январь. Күн ичинде болгон окуяларга саресеп салабыз. Бишкек шаарынын экологиясы, абанын булганышы акыры тийиштүү мекемелердин көңүл буруусуна татыды. Кайсы бир кезде “жашыл шаар” аталган Бишкектин асманын көк түтүн каптап калганы, мындай абал ден соолукка коркунуч жаратары, өкмөттөн чара көрүү зарылдыгы айтылып, жазылып, сүрөттөргө да тартылып келе жатканына көп болгон. 2017-жылы декабрда депутат Дастан Бекешев Бишкекте абанын кескин булганышын айтып чыккан. Депутатка жооп кылган катында Экология жана техникалык коопсуздук инспекциясы акыркы айларда Бишкекте абадагы зыяндуу заттардын көрсөткүчү нормадан 2-3 эсе ашып кеткенин ырастады. Мисалы, 1 айлык орточо көрсөткүч боюнча азот диоксиди нормадан 2,2 эсе, формальдегид 3,6 эсе ашыкча болуп чыккан. Көмүртек оксидинин деӊгээли болсо тийиштүү жабдуу жок делинип 17 жылдан бери аныктала элек. Абанын кирдеши боюнча мамлекеттик органдарда бирдиктүү пикир жок. Экотехинспекция Бишкекте абанын булганышын автоунаалардын нормадан көптүгү менен түшүндүрүп, Бишкек 40-45 миӊ автоунаага гана ылайык экенин билдирди. Борбор калаада учурда 400 миӊдей автоунаа катталган. Күнүнө шаарда 250 автобус, 3 миӊдей кичи автобус каттамга чыгат. Инспекция автоунаадан чыккан түтүндүн абага тийгизген таасирин көзөмөлдөөгө тийиштүү эч бир документ жок экенин айтат. Улуттук энергетикалык холдинг компаниясы Бишкектин абасы жаӊы конуштарда үйлөрдүн көбүндө көмүр жагылып жатканы үчүн булганууда деп эсептейт. Мурда тийиштүү орган үйлөрдү электр энергиясы менен жылытуудан баш тартууга үндөп, чубалгылар басымды көтөрө албай жатканын айтып келген. Үйлөрдү көмүр менен жылытуу Бишкектин атмосферасын бузат десек, анда элди жетиштүү көлөмдө, төлөгөнгө мүмкүн баада электр энергиясы жана газ менен камсыз кылуу керек болот. Азырынча элде көмүргө кенен альтернатива жок. Абаны Бишкектин жылуулук электр борборунан (ТЭЦ) чыккан түтүн кирдетип жатканы да айтылып, талкууланып, тийиштүү чаралар көрүлүшү керек эле. Өкмөт 2016-жылы Кытайдан карызга алынган 386 миллион долларга Бишкек ЖЭБин жаӊылаган. Анда эски жабдуулар жаӊысына алмаштырылып, түтүндү тазалоочу фильтрлер коюлуусу керек эле. Премьер-министр Сапар Исаков бүгүн Улуттук энергетикалык холдингдин жетекчилигине ЖЭБдин абага зыяндуу заттарды бөлүп чыгаруусун азайтуу тапшырмасын берди. Исаков Бишкекте абанын булганышы боюнча жарандардын даттануусу негиздүү деген пикирде. ЖЭБ оңдоодон өткөн биринчи эле кышта талапка жооп бербесе, аны жаӊылоого кетти делген миллиондор эмнеге коротулду? Дүйнөлүк саламаттыкты сактоо уюмунун маалыматы боюнча дүйнөдө жылына 2 миллиондой адам булганган абанын айынан каза болот. Өкмөт Бишкекти акырындык менен 100 пайыз автобус каттамына өткөрүүнү пландоодо. 2017-жылы декабрда "Газпромбанктан" 50 миллион доллар насыя алуу, акчага газ менен жүрүүчү 350 автобус сатып алуу макулдашылган. Автобустар жаз айларында алынып келери күтүлүүдө. Исаков муну менен Бишкектин экологиясы жакшырат деген ишеничте. Абаны жакшыртуунун классикалык ыкмасы – жашыл чөйрөнү көбөйтүү. Бак-даракты көп отургузуу, жашыл бактуу сейил бактарын, гүл бактарды көбөйтүп, көчөлөрдүн жээктерин жашылдандыруу керек. Бишкектин шаар башчылыгы маселенин бул жагын көтөрүп чыкпай, унчукпай отурат. Ал эми сейил бактарды акчалуу чиновниктер четинен кесип алып хан сарайларды салып, дагы бирлери сейил бактын аймагына ресторандарды куруп, кичи райондордогу жашыл аймактарды эчак курулуш үчүн соодалап жиберишкен... 2017-жылы салык төлөөчүлөрдөн бюджетке түшкөн акчаны иш сапарларга чыгымдоо жагынан Билим берүү жана илим министрлиги алдыга чыкты. Министрлик 1 жылда кызматтык сапарларга 43 миллион 967 миӊ сом жумшаган. "Ачык бюджет" порталындагы маалыматка таянсак, министрлик 2016-жылы сапарларга 39 миллион сом сарптаган. Өткөн жылы 2016-жылкыдан дээрлик 5 миллион сомго көп. Ал эми Тышкы иштер министрлиги 2016-жылы иш сапарларга 15 миллион 189 миӊ сом жумшаса, 2017-жылы дароо 13 миллион сомго секирик жасап 28 миллион 796 миӊ сом сарптаган. Калган министрликтердин, Жогорку Сот, Башкы прокуратура өӊдүү мекемелердин да 2017-жылдагы сапарларга короткон жылдык чыгымы 2016-жылкыдан миллиондорго өскөн. 2018-жылга республикалык бюджетти Жогорку Кеӊеш 20 миллиард сом тартыштык менен кабыл алып, президент кол койду. Билим берүү министрлиги бюджеттен каралган акчадан тышкары, кошумча каражат керектигин билдирүүдө. Жакында Евробиримдик Кыргыздын билим берүү тармагын колдоо үчүн 10 миллион евро гранттык каражат берүүнү чечти. Мурдагы президент Алмазбек Атамбаев республикалык бюджеттин 24 пайызы билим берүү тармагына жумшалып жатканын , мамлекеттик казынадан билим берүүгө акча бөлүү жагынан Кыргыз мамлекети дүйнөдө лидер экенин көп айтып жүрдү. Мисалы, 2016-жылы тармакка 28 миллиард сом бөлүнгөн. Бюджетинин жылдык кирешеси 140 миллиард сомдун тегерегин түзгөн мамлекет үчүн 28 миллиард аз эмес сумма. Сапарлар үчүн гана айына 3,5 миллион сом короткон министрлик эмне жыйынтык көрсөтүп жатат? Мисалы, 2018-жылдын 1-сентябрынан тарта бардык мектептерде окуу китептери кайрадан ижарага берилип баштайт. Себебин министрлик "окуучуларды керектүү китептер менен камсыздоого акча жок" деп түшүндүрүүдө. Жыл сайын окуу китептерин чыгарууга 600 миллион сом талап кылынат. Мектептерде түрдүү себептер менен окуучулардан акча жыйноо адаты тыйыла элек. 2014-жылдан бери республикалык бюджеттен кыргыз тилин өнүктүрүүгө 142 миллион сом бөлүнүп, акчанын бир бөлүгү Билим берүү министрлигине берилген. Жакында депутаттар министрликти "Кыргыз тилин өнүктүрүүгө деп бөлүнгөн акчага чет өлкөнүн китептери чыгарылып жатат" деп сындашып, акча максатсыз жумшалып жатканын айтып чыгышты. “Ачык бюджет” порталындагы маалыматтарда көрүнүп тургандай, мамлекеттик мекеме, министрликтер 2016-жылга караганда 2017-жылдагы чыгымдары миллиондорго көп болгон. Салык төлөөчүлөрдөн түшкөн акчаны сарптоо өссө, демек, анын жыйынтыгы да болуусу кажет. 2016-жылга салыштырмалуу 2017-жылы элдин жашоосу жакшырдыбы, эмне жылыш болду деген мыйзамдуу суроо жаралат... Түркиялык "Дэрін Экономі" басылмасы Өзбекстандын президенти Шавкат Мирзийоевди 2018-жылы дүйнөнү өзгөртүүгө таасир берүүчү 10 адамдын бири деп тапты. Мирзийоев Өзбекстанда жана геосаясатта кырдаалды өзгөртүүгө жөндөмдүү экенин көрсөтө алганы айтылат маалыматта. Тизмеде Бириккен Араб Эмираттарынын, АКШнын, Сауд Арабиянын жогорку кызматтагы чиновниктери да бар. Шавкат Мирзийоев Өзбекстанды 2016-жылдын декабрынан бери жетектөөдө. Эксперттер Өзбекстандын лидери реформатор экенин көрсөтүүдө деп баалашууда. 2017-жылы апрелде Мирзийоевдин Орусияга жасаган иш сапарында Орусия менен Өзбекстандын ортосунда 16 миллиард доллар суммасында 55 документке кол коюлган. Ушундай эле ири суммадагы келишимдер Кытай, АКШ өңдүү өлкөлөр менен түзүлүүдө. Буга чейин аймактагы “жабык” өлкөлөрдүн бири катары саналып жүргөн Өзбекстан Мирзийоев бийликке келгенден тартып коңшу өлкөлөргө “эшик ачты”. Алардын катарында Кыргыз өлкөсү да бар.
Бүгүн, 27-октябрда КСДП фракциясынын жыйынында депутат Дастан Бекешев Орусиянын Мамлекеттик Думасынын депутатынын айдоочулук күбөлүк боюнча кайрылуусуна жооп кайтаруу керек экендигин айтты. “Сиздер көрдүңүздөр. Мен да эртең менен окуп калдым. Орусиянын Мамлекеттик Думасынын депутаты Игорь Лебедев биздин Ленин чокусунун аталышынын өзгөрүшүнө карата мыйзамдуу жооп болорун, мындан улам улуттук айдоочулук күбөлүктөр боюнча маселе кайра көтөрүлөрүн айтыптыр. Менин оюмча, биз да жооп кылышыбыз керек. Анткени кыргыз парламенти анын сөзүнө жооп кылбаса бул туура эмес болот. Биз ал депутатка Орусиянын картасын ачып көрүүгө кеңеш беришибиз керек. Кыргыз мамлекети Орусиянын карамагына кирбейт. Биз кайсы бир өлчөмдө парламенттик чечим кабыл алып, бул жерде Орусияга каршы келе турган эч бир жагдай жок экенин түшүндүрүшүбүз зарыл. Менин оюмча, маалымат каражаттары туура эмес маалымат тараткан болуш керек. Кантип эле Орусиянын Мамлекетинин Думасынын бир депутаты бизге өткөндү эскерүүбүзгө чек коёт?” - деди Бекешев. Белгилей кетсек, КСДП фракциясы Ленин чокусун "Манас-Ата" зоосу деп өзгөртүп, 8-ноябрды майрам кылуу боюнча өлкө башчысынын жарлыгын карап жаткан.
Бүгүн, 4-декабрда Бишкектин Свердлов райондук сотунда ЖЭБди жаңылоодогу коррупция боюнча соттук отурум уланууда. Анда тараптардын жарыш сөзү жүрүүдө. "Улуттук энергетикалык холдингдин" мурдагы башчысы Айбек Калиев соттук системде болуп жаткан баш аламандык өлкө башчыга жетпей жатканын айтты. "Дал ушул соттук отурумда биз укуктук мыйзам бузуулар болгонун жана эч кандай материалдык жактан жардам албаганыбызды далилдей алдык деп ойлойм. Биздин жасаган аракеттерибиздин натыйжасы катары бүгүнкү күндө ЖЭБдин иштеп жатканын айтсак болот. Отурумда кылмыш болгону далилденди, бирок ЖЭБди модернизациялоодо эмес. Тергөөдө жана соттук-экономикалык экспертиза жургүзүүдө кылмыш жасалганы аныкталды. Бизди айыптоо үчүн канча мыйзам бузулганын санап бердим. Мына ушунун баары бизди айыптап жаткан "кошоматчылык жана карьера" үчүн жасалып жатат. Бизге карата коюлган жоромолдор жана материалдарды бурмалоо менен жүргүзүлгөн иликтөөнүн негизинде айып тагылды. Жеке кызыкчылык үчүн адамдардын тагдыры менен ойногонго болбойт. Жалган көрсөтмө берүү эң оор күнөө. Биз баарыбыз мусулманбыз, билишибиз керек. Ар бирибиз жасаган иштерибиз үчүн Кудайдын алдында жооп беребиз. Мен силерди Кудайга койдум!" , - деди ал.
Бүгүн, 26-октябрда Бишкектин айрым аймактарында электр жарыгы өчөт. Бул тууралуу "Түндүкэлектр" ишканасынан кабарлашты. Жарык берүү үзгүлтүккө учурай турган аймактар: Саат 09:30дан 18:00гө чейин – Горький, Достоевский, Ак-Бата жаңы конушунун 2-4-көчөлөрүндө; Осмонкул көчөсүндө; Чоң Чүй каналынын аймагы Лермонтов көчөсүнөн Осмонкул көчөсүнө чейинки бөлүк; Саат 09:00дөн 18:00гө чейин - Көк-Жар конушу (Керемет, Кулмурзаев, Арстанбап, Көк-Жар көчөлөрү); Саат 09:30дан 18:00гө чейин – Ак-Босого жаңы конушунда (Архитектурная, Түлөбердиев, Садыгалиев, Чүй 22, Чүй-39-41-үйлөрдө, Витебск, Белозерск көчөлөрүндө); Можайск, Боровой, Түлөбердиев, Мусулманкулова, Снегировский, Витебск, Багижский, Тихвинский көчөлөрүндө жана Хабитат жаңы конушунда; Саат 09:30дан 17:00гө чейин – Ак-Өргө жаңы конушунда (Гагарин, Тагай-Бий, Садыр-Аке, Ак-Ордо-2 - Ак-Ордо-4 көчөлөрүндө);
2018-жылы Орусияда өтө турган футбол боюнча Дүйнө чемпиондугунун оюндарына 742 миңден ашык билет сатылды. Бул тууралуу маалыматты эл аралык футбол федерациясы билдирди. " Кечээ, 28-ноябрда Дүйнө чемпиондугунун оюндарына билеттерди сатуунун биринчи этабы жыйынтыкталды. Биринчи этап 14-сентябрдан баштап 28-ноябрга чейин өткөн. Бул убакыттын ичинде Дүйнө чемпиондугунун оюндарына жалпы 742 миң 760 билет сатылды ", - деп жазылат маалыматта. Билеттерди сатуунун 2-этабы 5-декабрда старт алат. Айта кетсек, тайпалык баскычта өтө турган оюндарга эң арзан билеттер жергиликтүү тургундар үчүн 1280 рублду (1540 сом) түзөт, ал эми чет өлкөлүктөр эң арзан дегенде 105 доллар (7200 сом) төлөшөт. Тайпалык баскычтагы өтө турган оюндарга эң кымбат билеттер 12,6 миң рублду (15,2 миң сом) түзөт. Ал эми мелдештин ачылыш аземиндеги оюндун эң кымбат билетинин баасы 33 миң рублду (39,6 миң сом) түзөт. Кошумчалай кетсек, футбол боюнча Дүйнө чемпиондугу-2018 беттеши 14-июндан баштап 15-июлга чейин уланат. Оюндар Москва, Санкт-Петербург, Казань, Екатеринбург, Саранск, Самара, Сочи, Ростов-на-Дону, Калининград, Нижний Новгород жана Волгоград шаарларында орун алат. Эске салсак, Чемпиондукка дүйнөнүн 5 континентинен жалпы 32 курама команда катышат. Алар: Европа аймагынан: Орусия, Германия, Испания, Англия, Бельгия, Исландия, Сербия, Польша, Франция, Португалия, Швейцария, Хорватия, Швеция жана Дания курама командалары. Түштүк Америкадан: Бразилия, Уругвай, Аргентина, Колумбия жана Перу курама командалары; Азиядан: Япония, Иран, Түштүк Корея, Сауд Арабиясы жана Австралия курама командалары; Африкадан: Нигерия, Египет, Сенегал, Тунис жана Марокко курама командалары;
Саламаттыкты сактоо министрлиги өлкөдө коронавирустун төртүнчү толкуну башталганын маалымдады. Мекеменин билдирүүсүнө ылайык, акыркы 12 күндө инфекцияны жуктургандардын саны өсүүдө. Бул төртүнчү толкундун башталганын билдирет. "Соңку 3 суткада ооругандардын санынын жогорулашы 30 пайызга өсүп, бейтаптардын 60 пайызында илдет жеңил формада же оорунун белгилери байкалбай өтүп жатат. Бүгүн, 12-январга карата Кыргыз жергесинде коронавирус инфекциясынан жабыркагандардын жалпы саны 186 миң 878 болду", - дешет министрликтен. Кыргыз жергесинде коронавирус инфекциясы алгачкы жолу 2020-жылдын март айында катталган. Илдеттин биринчи толкуну 2020-жылдын июль айында болуп, анда бир суткада 1654 (эң көп катталган) адамдан коронавирус аныкталган. Экинчи толкун ошол эле жылдын ноябрь айына туура келип, анда суткасына 600дөн ашык адамдан илдет аныкталган.
Москвада кызды зордуктап, андан кийин аны тоноого шектелген Кыргыз жараны боюнча маалымат текшерилүүдө. Бул тууралуу бүгүн, 27-сентябрда 'ге Кыргыз Республикасынын Орусиядагы элчилигинин басма сөз кызматынан Гүлбарчын Байымбетова билдирди. Маалыматка ылайык, учурда орусиялык маалымат булактарына чыккан маалыматтын чын-төгүнү иликтенүүдө. "Учурда бул маалымат боюнча элчиликтин кызматкерлери жана юристтери иш алып барууда. Бул маалымат текшерилүүдө", - деп билдиришти элчиликтен. Эске салсак, 24-сентябрь күнү полицияга арыз менен соода борборлорунун биринин сатуучусу кайрылган. Анда ал жумуштан чыгып метро тарапка кетип баратканда аны узатуу сунушу менен ээрчиген адам аны зордуктап, телефонун жана зер буюмдарын тартып алып, изин жашырып кеткенин айткан.
"Ош облусуна караштуу Ноокат районунун Насирдин Исанов айыл өкмөтүндөгү Күнгөй-Кожоке айылындагы сайлардан кумдарды ташып кетип жатышат. Мындай абал уланса сайдын нугу бузулат" , - деп бүгүн, 22-мартта окурман "Элдик кабарга" жазды . Окурмандын маалыматында айтылгандай, кумдарды КамАЗ унаалары менен ташып кетишет. "Жаз - жаан-чачындуу мезгил келди. Суунун нугу көбөйөт. Сайдагы суунун нугу бузулса, айылды сел алышы мүмкүн.
БИШКЕК ШААРЫ Түнкүсүн -7°C Күндүз -2°C Күндүн узактыгы 9 саат 10 мүнөт. Күн саат 08:17де чыгып, 17:27де батат. Жаан-чачын Мезгил-мезгили менен бир аз кар жаашы күтүлөт жана туман түшүшү мүмкүн. Шамалдын ылдамдыгы Батыштан соккон шамалдык ылдамдыгы секундасына 2-7 метрге жетиши күтүлөт. ЧҮЙ ОБЛУСУ Түнкүсүн -10°C Күндүз 0°C Күндүн узактыгы 9 саат 10 мүнөт. Күн саат 08:17де чыгып, 17:27де батат. Жаан-чачын Мезгил-мезгили менен бир аз кар жаашы күтүлөт жана туман түшүшү мүмкүн. Шамалдын ылдамдыгы Батыштан соккон шамалдык ылдамдыгы секундасына 2-7 метрге жетиши күтүлөт. ТАЛАС ОБЛУСУ Түнкүсүн -17°C Күндүз -1°C Күндүн узактыгы 9 саат 12 мүнөт. Күн саат 08:25те чыгып, 17:38де батат. Жаан-чачын Мезгил-мезгили менен бир аз кар жаашы күтүлөт жана туман түшүшү мүмкүн. Шамалдын ылдамдыгы Батыштан соккон шамалдык ылдамдыгы секундасына 2-7 метрге жетиши күтүлөт. ЖАЛАЛ-АБАД ОБЛУСУ Түнкүсүн -7°C Күндүз +1°C Күндүн узактыгы 9 саат 22 мүнөт. Күн саат 08:17де чыгып, 17:40та батат. Жаан-чачын Мезгил-мезгили менен бир аз кар жаашы күтүлөт жана туман түшүшү мүмкүн. Шамалдын ылдамдыгы Батыштан соккон шамалдык ылдамдыгы секундасына 2-7 метрге жетиши күтүлөт. ОШ ОБЛУСУ Түнкүсүн -6°C Күндүз 0°C Күндүн узактыгы 9 саат 25 мүнөт. Күн саат 08:17де чыгып, 17:42де батат. Жаан-чачын Мезгил-мезгили менен бир аз кар жаашы күтүлөт жана туман түшүшү мүмкүн. Шамалдын ылдамдыгы Батыштан соккон шамалдык ылдамдыгы секундасына 2-7 метрге жетиши күтүлөт. БАТКЕН ОБЛУСУ Түнкүсүн -8°C Күндүз +1°C Күндүн узактыгы 9 саат 27 мүнөт. Күн саат 08:23тө чыгып, 17:51де батат. Жаан-чачын Мезгил-мезгили менен бир аз кар жаашы күтүлөт жана туман түшүшү мүмкүн. Шамалдын ылдамдыгы Батыштан соккон шамалдык ылдамдыгы секундасына 2-7 метрге жетиши күтүлөт. ЫСЫК-КӨЛ ОБЛУСУ Түнкүсүн -7°C Күндүз +2°C Күндүн узактыгы 9 саат 13 мүнөт. Күн саат 08:00дө чыгып, 17:13тө батат. Жаан-чачын Мезгил-мезгили менен бир аз кар жаашы күтүлөт жана туман түшүшү мүмкүн. Шамалдын ылдамдыгы Батыштан соккон шамалдык ылдамдыгы секундасына 2-7 метрге жетиши күтүлөт. НАРЫН ОБЛУСУ Түнкүсүн -10°C Күндүз -1°C Күндүн узактыгы 9 саат 19 мүнөт. Күн саат 08:06да чыгып, 17:26да батат. Жаан-чачын Мезгил-мезгили менен бир аз кар жаашы күтүлөт жана туман түшүшү мүмкүн.
6-октябрда Бишкекте "Жалбыз" телесериалынын бет ачары өттү. Иш-чарага маданият, маалымат, спорт жана жаштар саясаты министри Кайрат Иманалиев баштаган бир катар көрүнүктүү ишмерлер, маданият өкүлдөрү катышты. Сериалдын сценарийинин автору Жеңишкүл Өзүбекова сериал тууралуу төмөнкүлөргө токтолду. "Бүгүн кыргыз телесериалынын тарыхында өзгөчө кубанычтуу күн. Элге тартуулай турган сериалыбыздын 36 сериясынын 12си даяр болду. Бүгүн "Жалбыздын" жүзүн ачып коёлу дедик. Бизге жардам берген адамдардын баарын ушул жерге чогулттук. Мен ишимди мага мамлекет эмне кылды дебей, мен кыйын учурда мамлекетке эмне кылдым деген ой менен жасадым. Сериалда мыкты актёрлер ойношту. Албетте, 100 пайыз мен ойлогондой болду дебейм, бирок 80 пайызы ишке ашты деп айта алам. Мен порталына маек берген учурда "түрк, корей сериалдарын артта калтырат" дегем. Чын эле ошондой болот деп ишенем. Албетте, бааны эл берет. Биз колдон келишинче аракет кылдык. Сериал жашоодо болгон чыныгы окуялардын негизинде тартылды", - деди Жеңишкүл Өзүбекова. "Жалбыз" 36 сериядан турган курч сюжеттүү, детективдик элементтерди камтыган, социалдык-лирикалык заманбап мелодрама. Сериалдын автору Жеңишкүл Өзүбекова, режиссёру М.Мамбетов. Башкы ролдордо Т.Абазова, А.Мукамбетова, Ө.Нурдинов, Т.Үмөталиева, Т.Апыев жана башкалар.
Бишкек шаарындагы “Чопо арт” студиясынын иштеп баштаганына 4 айдын жүзү болду. Аны 23 жаштагы жакын достор Эржан Эмилбаев менен Эрмек Алтымышбаев ачкан. Студияны ачуу менен жаш ишкерлер өлкөдө арт-терапияны жандантуу максатын көздөшкөн. Ачылганына аз убакыт болгонуна карабай, борбор өз кардарларын таба баштады. Кыргыз улуттук колоритин өнүктүрүүгө салым кошуп жаткан жаш ишкерлер менен маек курдук. Бул студияны ачуу идеясы кайдан келди эле? Эржан: "Чопо арт" студияны ачуу идеясы Түркияда жүргөн кезде пайда болгон. Интернеттен эле буга байланыштуу түрдүү маалыматтарды көрүп, кызыгып баштадым. Мындай студиялар биздин өлкөдө дээрлик жокко эсе экен. Бирок коңшу өлкөлөрдө бул тармакта жакшы өнүккөн. Бизге окшоп, колуна ылай кармап, өз колу менен чопо жасоого кызыккан жарандар болсо керек деген ойдо студияны ачууну туура көрдүк. Дагы бир себеби “арт терапия” деген термин чыкты. Арт-көркөм өнөр, искусство дегенди тушүндүрсө, терапия-дарылоо, айыктыруу. Арт терапия-көркөм дарылоо болуп саналат. Өзгөчө соңку убакта бул студия жарандарга абдан керек деп ойлойм. Анткени жок дегенде бир саат убакыт таап, биздин студияга келип, эс алып, мээсин сергитип кетсе болот. Эрмек: - Эржан экөөбүз тең башка тармактын өкүлдөрү болгондуктан студияны ачуудан мурда бир жылдай ойлондук. Калк арасында суроо-талап барбы деп анализ жасадык. Пландоо, изденүү иштерин толук жасагандан кийин гана бул борборду ачтык. Студияны ачып жатканда атайын мастердин кереги жок деп ойлогонбуз. Ар бир келген жаран өзү эле жасай берет деп. Бирок бул жакка келгендер жасай албай коюшту. Мындан улам мастерлерди да тарттык. Бирок убакттын өтүшү менен өзүбүз да өздөштүрүп, азыр келген конокторго үйрөтүп жатабыз. Биздин жөндөмгө туура келди окшойт, бат эле колго алып кеттик. Силердин студия эл оозуна бат алынып кетти. Башында ачып жатканда кандай сезимдер болду эле? Элдин ушундай жакшы кабыл ала турганын билдиңер беле? Эржан: Студия 26-ноябрь күнү ачылды. Бирок 10 күн бою бир да адам келген жок. Бул аралыкта туура эмес багытты тандап алган жокпузбу деп аябай ойлондук. Анткени жакшы каражат жумшалган болчу. Анан жарнамага басым жасап баштадык. Мындагы ар бир кызматты экөөбүз эле жасайбыз. СММ мастерден баштап, СММ, мобилограф, тазалык кызматкеринин милдетине чейин өзүбүз аткарабыз. Ошол эле учурда биздин студияга келген ар бир кардарга өзгөчө мамиле жасаганга, көңүлүн тапканга болгон аракетибизди жасайбыз. Келген ар бир кардардын сүрөтүн, видеосун тартып беребиз. Келген коноктор бизди социалдык тармактар аркылуу жарнамалап баштады. Эрмек: Экөөбүз тең буга чейин деле эл менен тыгыз иштеген кызматтарда эмгектенгенбиз. Чет өлкөдө да иштедик. Досум болсо туризм тармагында билим алат. Муну эмнеге айтып жатам. Биз өлкөдө кардарды тейлөөнүн мыкты сапатын да көрсөткүбүз келет. Эржандын ар бир келген конокко өзүнчө мамиле дегени да мына ушундан. Силердин студиянын пайдасы тууралуу сүйлөшөлү. Бул жакка келген жаран эмне ала алат? Эрмек: Бул нерсени жасап жатканда, адам бүт ойлорун топтоп, көңүлүн чопого буруш керек. Эгерде көңүл буруп жасабаса, анда жасаган чопосу окшошпой калат же такыр эле жасай албайт. Жасап жатканда милдеттүү түрдө мындан башка нерсенин баарын унутуу керек. Кол менен бутка да абдан пайдалуу экенин айткып кетким келет. Анткени ар чопону жасап жатканда адам дайыма кыймылда болуп турат. Эржан: Мында келген адам кайгы-капасын унутуп, жан дүйнөсүн тынчтандырып, ойлорун топтоп, жакшы эс алып кетет. Негизи арт-терапиянын пайдасы көп, аны дарыгерлер да баса белгилеп айтып келишет. Арт-терапия Казакстан менен Өзбекстанда жакшы өнүккөн. Бирок бизде да кызыккандар бар экенин байкап жатабыз. Студияны ачууда силерге ким көмөк көрсөттү? Аны ачууда көп акча керектелген да...? Эржан: Буга чейин 3 ирет студияны ачабыз деп даярданып, каражаттын жетпегенинен токтоп калган. Бирок ага сынган жокпуз. Анткени бизде максат бар болчу. Бүгүн болбосо, бир айдан кийин же бир жылдан кийин болсо да баарыбир ачабыз деген ой болду. Максатка өзүң ишенсең, башкаларды ишендирүү оңой болот экен. Каражат жагынан ата-энебиз, бир туугандар жана жакындар жардам кылышты. Алдыдагы максаттар тууралуу айтып берсеңер? Эрмек: Чопочулук, карапачылык биздин тарыхыбызда бар нерсе. Тарых музейин чоподон жасалган буюмдар абдан көп. Демек бул биздин тарыхыбыз жана маданиятыбыз. Бир гана бизнес менен алек болбой, карапачылыкты өнүктүрүп, жайылтсак деген максатыбыз бар. Буюрса Бишкектеги студияны системага салып алган соң, башка облустарга да жайылталы деп турабыз. Өзүңөр курактагы жаштарга кандай кеңеш айтат элеңер? Эржан: Жашоодо максат болсо жашаган оңойураак. Бирок кыялданып гана койгон болбойт. Максат болгондон кийин сөзсүз план болуш керек. Качан ишке ашырам кантип деген сыяктууларга жооп таап план түзүү керек. Аны кагаз жүзүндө тушүрүп, пункттар менен жызып чыгуу керек. Максат так жана даана болгондон кийин ага карай токтобой кадам таштоо керек. Эрмек: Жашоодо маанилүү суроолор бар. Ошолорго жооп издеп жашасаң, жашоо кызыктуу болот. Эң маанилүү суроолордун бири адам эмнеге бул дүйнөгө келгенин билиши керек.
КСДП фракциясынын лидери Иса Өмүркулов өкмөттү кетирүүдө Жогорку Кеңеш, анын ичинде көпчүлүк коалициясы жооптуу болгонун билдирди. Бул тууралуу ал бүгүн, 19-апрелде парламенттик трибунадан депутаттарга кайрылып сүйлөдү. “Бул жерде КСДП фракциясы башында турган көпчүлүк коалициясы бар. Бул коалиция түзүлүп көптөн бери иш алып келдик. Ушул коалиция азыркы кеткен өкмөттү колдогон. Бул жерде ар бир көпчүлүк коалициянын мүчөлөрүнүн укуктары бирдей", - деди Өмүркулов. Андан соң ал "Өнүгүү-Прогресс" фракциясынан депутат Исхак Масалиевдин "КСДП өкмөттү коргош керек болчу" деп айтканына жооп кылып төмөнкүнү айтты. "Коалициялык көпчүлүк өкмөттүн курамын түзүп бекитсе, ал өкмөткө ишеним көрсөтпөйт деп кайсы жерде жазылган? Баары бир көрүп жатабыз, бүгүн ар бирибизге каттар келип, телефон чалуулар болуп жатат. Мына ушундай кырдаалда биз өз позициябызды көрсөтпөсөк болбойт. Өкмөткө ишеним көрсөтпөй аны кетирип жатабыз. Ошондуктан коалиция тараган жок. Ким кошула турган болсо, кошулуу жөнүндө сунушту карайбыз. Ал эми коалицияда да бизде жоопкерчилик чоң. Биз өкмөттү кетирип, жоопкерчилик алып жатабыз. Ошондуктан кийинки өкмөттү сапаттуу кадрлардан шайлайлы. Коррупциялык көрүнүштөрдү ЖЭБдин мисалында көрүп жатасыздар, бөлөк маселелерди көрүп жатасыздар. Бүгүн 1-топтогу майыптар 3 миң сом алат. Ошолордун убалынан эмнеге коркушпайт? Ошолорду карап жаткан ата-энелерине 400 миллион сом таппай койгон өкмөт. Ким жооп бериш керек. Биз шайладык деп өкмөттүн көзүн карап отуралыбы? Ошондуктан биздин чечим ушундай болду” , - деди Өмүркулов. Айта кетсек, бүгүн, 19-апрелде Жогорку Кеңеш өкмөткө ишенбөөчүлүк көрсөтүү чечимин кабыл алган. Президент бул чечимди колдоп, өкмөттү отставкага кетирген.
Ош шаарындагы батирлердин биринен 93 жаштагы аялдын жансыз денеси табылды. Бул тууралуу Өзгөчө кырдаалдар министрлигинин басма сөз кызматынан кабарлашты. "23-июль күнү Ош шаарынын Исанов көчөсүндөгү көп кабаттуу турак үйлөрдүн биринде батирдин тургуну эшикти ачпай жаткандыгы тууралуу маалымат 112 кызматына түшкөн. Ош шаардык куткаруу кызматынын 4 куткаруучусу тартылган. "Куткаруу кызматы аталган дарекке жеткен кезде, атайын куткаруучулардын шаймандарынын жардамы менен терезе аркылуу кирип, эшигин ичинен ачканда 1928-жылы туулган К.А.Е. аттуу аялдын жансыз денеси табылган", - деп билдиришти ӨКМдан.
Кыргыз улуттук курама командасы Филиппин менен беттеште өзгөчө тактика колдонуп, жеңишке жеткенге аракет кылат. Бул тууралуу бүгүн, 15-январда башкы машыктыруучу Александр Крестинин маалымат жыйында айтты. Александр Крестинин журналисттердин суроосуна жооп берип, төмөнкүлөргө токтолду: "3-беттеште бардыгы чечилет, биздин учурда дагы. Биз бардык күчүбүздү жумшап, эртеңки беттеште жеңишке жетүүгө аракет кылабыз". - Филиппинге каршы беттеште Кыргыз курамасы тактикалык алмашууларды жасайбы? - Биз бул беттеш маанилүү экенин түшүнүп жатабыз жана ага толугу менен даярбыз. Ар бир атаандашыбызга ар башка даярдык көрүп келебиз. Филиппин курамасынын тактикасын билебиз. Аларды эске алып, өзүбүздүн тактикабызды өзгөртөбүз. Биз ийгиликке жетебиз деп ойлойм. - Кыргыз жана Филиппин курамасында тең 0 упайдан, кимиси күчтүүрөөк деп ойлойсуз? - Эки команда тең упайсыз келе жатканын түшүнүп жатабыз. Эки команданы күчтүүрөөк деп салыштыруу туура эмес деп ойлойм. Мен өзүмдүн шакирттериме ишенем. Биз бардыгыбыз ушундай оюндар үчүн футбол менен алектенип келебиз. Биз улуу жолдун башындабыз. Ушундай учурларда команданын мыктылыгы билинет. - Буга чейинки беттештерге Кыргыз футболчулары көп күчүн сарптап коюшту. Филиппинге каршы беттеште физикалык жаткан даярбы? - Биз жакшы даярдыкты өткөрдүк. Команда физикалык жактан толугу менен даяр. Плей-оффко чыгууга мүмкүнчүлүгү бизге күч-кубат берип жатат. - Тайпалык баскычтан чыгуу мүмкүнчүлүгү канча пайызга барабар? - Кийинки этапка өтүү мүмкүнчүлүгүбүз 100 пайыз эмес, бирок алар бар. Мүмкүнчүлүктөр жогорку жана биз жеңишке жетишибиз керек.
Былтыр аялдарга карата зордук-зомбулук көрсөтүү боюнча 7 миңден ашык факты катталган. Бул тууралуу бүгүн, 26-ноябрда Конституциялык мыйзамдар, мамлекеттик түзүлүш, сот-укук маселелери жана Жогорку Кеңештин Регламенти боюнча комитеттин жыйынында депутат Айнуру Алтыбаева билдирди. “ 25-ноябрдан тартып 10-декабрга чейин дүйнө жүзү боюнча аялдар жана кыздарга карата гендердик зордук- зомбулуктун алдын алуу боюнча 16 күндүк акция жүрөт. Бул акция 1999-жылдан бери өткөрүлүп келет. Биздин коомдо аялдар дайыма маанилүү орунду ээлеп келген. 2007-жылы Кыргыз Республикасынын Конституциясына аялдардын жана эркектердин укугу жана мүмкүнчулүгү бирдей болсун деген принцип кабыл алынган. Мындан улам саясий партияларга аялдардын квоталарын киргизүү каралып баштаган. Аялдарга карата жасалган зордук-зомбулуктун алдын алуу боюнча көптөгөн чаралар кабыл алынганы менен аялдардын укугун бузган учурлар көп катталууда. Мисалы, ала качуу, зордук-зомбулук көрсөтүү сыяктуу фактылар. Улуттук статистика комитети берген маалыматтарга ылайык, 2018-жылы аялдарга карата зордук-зомбулук боюнча 7 миң 39 факты катталган. Аялдар жана кыздарга карата 1 миң 500дөй кылмыш жасалган. Анын ичинде адам өлтүрүү, зордуктоо фактылары да бар. Азыркы учурда аялдарга карата жасалган кылмыштардын алдын алуу боюнча аракеттер көрүлүүдө. Эл аралык стандарттарды жана тажрыйбаны эске алуу менен бул аракеттерди күчөтүү керек. Учурда депутаттар тобу тарабынан үй-бүлөлүк кодекс, балдар кодексине өзгөртүүлөрдү киргизүү боюнча айрым мыйзамдарга өзгөртүү киргизүү каралууда.
Ички иштер министри кызматына талапкер Улан Исраилов депутаттардын суроолоруна жооп бере албай жатат. Анын ордуна премьер-министрликке талапкер Сооронбай Жээнбеков жооп берүүдө. Парламенттин 9-ноябрдагы жыйынында депутат Өмүрбек Текебаев талапкер Исраиловго "Өкмөттүн канча мүчөсү бар? Канча министрлик бар? Административдик мекеменин канча түрү бар? Атамбаев укук коргоо органдары кризисте калды деди, кайсы кризисти чечесиз?" деген суроолорду берди. Исраилов суроолордун бирине да жооп бере алган жок. Андан соң Текебаев Жээнбековго кайрылып: "Исраиловду колунан жетелеп иштетесизби?
Кыргыз мамлекетинде 2017-жылдын февраль айына карата 57 миң адам расмий түрдө жумушсуз деп катталган. Бул тууралуу бүгүн, 10-февралда Улуттук статистика комитетинин демографиялык статистика бөлүмүнүн башчысы Гүлнара Жайлообаева билдирди. "2016-жылдын алгачкы 9 айынын жыйынтыгы боюнча, өлкөдө 77 368 жумушчу оруну түзүлгөн. Анын 73 483ү бейформал сектордо болуп саналат.
Баткен облусунун Кадамжай районундагы Жарандык абалдын актыларын каттоо бөлүмүндө адистер аз. Бул жашоочулар үчүн ыңгайсыздыкты жаратууда. Бул тууралуу порталына WһацАпп аркылуу байланышкан окурман билдирди. "Калкты тейлөөгө адистерди көбөйтүшсө жакшы болмок. Эл көп, иштеген кызматкер жетишпей жатат.
Бүгүн, 26-майда президент Садыр Жапаров "Бишкек машина куруучу заводу" ачык акционердик коомуна жана "Бишкек штамптоочу заводу" мамлекеттик ишканасына барып, ошондой эле "Кыргызиндустрия" ААКтын ишмердүүлүгү менен таанышты. Бул тууралуу мамлекет башчынын маалымат кызматынан кабарлашты. Маалымдалгандай, өлкө башчысы заводдордун өндүрүш аймактарын, токтоп турган цехтерди жана ишканалардын объектилерин көрүп чыкты. Министрлер кабинетинин төрагасы Акылбек Жапаров мамлекет башчысына аталган объектилердин кубаттуулуктарын жакшыртуу жана жогорулатуу боюнча жүргүзүлүп жаткан жана пландаштырылган иштер тууралуу, тактап айтканда, бул жерде жаңы өндүрүш аянттарын, технопарк сыяктуу ири объектилерди ачуу үчүн чет элдик инвестицияны тартуу жөнүндө маалымат берди. Мындан башка ал жакка барган маалда президентке Министрлер Кабинетинин токтому менен мамлекеттин 100 пайыз катышуусунда 1 миллиард сом уставдык капиталы менен түзүлгөн "Кыргызиндустрия" ААК ишке ашырып жаткан долбоорлорду көрсөтүп, тааныштырышты. Бүгүнкү күндө ААКда жаңы өндүрүштүк кубаттуулуктарды түзүү, иштеп жаткан өндүрүштөрдү модернизациялоо жана кеңейтүү, ошондой эле токтоп турган ишканаларды кайра ишке киргизүү аркылуу тармакты жандандырууга багытталган бир катар конкреттүү долбоорлор бар. Учурда "Кыргызиндустрия" ААКсы 19 долбоорду ишке ашырып, анын 9у толук кубаттуулукта иштеп, өз продукциясын чыгара баштады. Бирок кошумча каражатты берүү токтотулгандыктан, калган 10 долбоорду ишке ашыруу азырынча токтотулган. Садыр Жапаров "Кыргызиндустрия" ААКнын токтоп калган долбоорлорун ишке ашырууну кайра баштоонун, ошондой эле жаңы өндүрүштүк кубаттуулуктарды ишке киргизүүнүн жана токтоп турган цехтерди модернизациялоонун маанилүүлүгүн белгиледи. Мамлекет башчысы ата мекендик экономикага түрткү бере турган өлкөнүн өнөр жай тармагын мындан ары өнүктүрүү үчүн өндүрүштүк потенциалды жана заводдордун аймактарын максималдуу пайдалануу зарылдыгын белгиледи.
6-13-ноябрь күндөрү Япониянын Токио шаарында өткөрүлүп жаткан "Містэр Унівэрсал Амбассадор" мырзалар сынагына кыргыз жигити катышууда. Бул тууралуу моделдик агенттиктин жетекчиси Алим Серебров билдирди. " Жыл сайын Кыргыз өлкөсүндө келбеттүү, келишимдүү мырзалар арасында "Містэр Унівэрсал Амбассадор Кыргызстан" деген аталышта сынак өтүп турат. Сынактын жеңүүчүсүн дүйнөлүк мырзалар сынагына жиберебиз. Быйыл 21 жаштагы Насыр Тургунбаев жеңүүчү аталып, Токиодо жүрөт. "Містэр Унівэрсал Амбассадор" аттуу дүйнөлүк мырзалар сынагына 54 өлкөнүн жигиттери катышууда. Байкасам, мырзалар сынагында Кыргыз өлкөсүнүн атын чыгаргандар аз экен.
Кечээ Бишкекте дайынсыз болуп изделип жаткан бир туугандар аман-эсен табылды. Бул тууралуу Октябрь РИИБинин басма сөз кызматынан билдиришти. Маалыматка ылайык, 25-ноябрь күнү Октябрь РИИБине К.Д аттуу жаран арыз менен кайрылган. Анда ошол эле күнү саат 10:20да 6-кичи районунда жайгашкан батирлерден 2009-жылы туулган Салижанова Даткайым жана 2012-жылы туулган Салижанов Барсбек аттуу балдары сейилдөөгө чыгып кеткен бойдон кайтып келбегени жазылган. Милиция кызматкерлери тарабынан издөө иш-чараларынын жүрүшүндө, 26-ноябрда түнкү саат 01:40 чамасында балдардын атасы телефон чалып, жоголгон балдар аман-эсен Жалал-Абад облусунда экенин билдирген.
Казакстан Кыргыз өлкөсү менен Тажикстанга аскердик-техникалык жардам көрсөтөт. Тиешелүү мыйзам долбоорлору Казакстандын парламентинин Мажилисинде жактырылгандыгын аталган өлкөнүн басылмалары жазышты. Казакстандын коргоо министринин орун басары Руслан Шпекбаев Кыргыз өлкөсү менен Тажикстанга аскердик мүлктү, ок-дарыларды жана атайын техникаларды берүү аймактык коопсуздукка чакырыктар жана коркунучтар күчөгөндөн улам уюштурулуп жатканын парламенттин жыйынында билдирген. "К ыргыз тарапка аскердик мүлктү, ок-дарыларды жана атайын техниканы бир жолку өткөрүп берүү каралган. Казак тарап аскердик мүлктү Кыргыз Республикасынын Кой-Таш айылына жеткирүү чыгымын өзүнө алат. Кыргыз тарап алынган аскердик мүлктү же аны пайдалануу укугун үчүнчү жакка өткөрүп бере албайт", - деген коргоо министринин орун басары. Анын айтымында, Кыргыз өлкөсүнө аскердик техниканын берилиши Казакстандын күжүрмөн даярдыгына жана коргонуу жөндөмдүүлүгүнө таасир этпейт. Анткени жардам Казакстандын Куралдуу күчтөрүнүн ашыкча резервинен берилип жатат.
Бүгүн, 31-январь - Зергерлердин эл аралык күнү. Бул күнү бүткүл дүйнө боюнча колунан көөрү төгүлгөн зергерлердин кесиптик майрамы белгиленет. Зергерлик көп кылымдан бери келе жаткан кесип болуп эсептелет. Себеби ар убакта адамдар кооз кийинип, жаркыраган кооздуктарды жактырып келген. Зергерликтин мекени деп байыркы Греция эсептелинет. Эң алгачкы түстүү металлдар менен таштардан жасалган зер буюмдар дал ошол байыркы Грецияда болгон.
Бүгүн, 14-июнда Улуттук коопсуздук боюнча мамлекеттик комитеттин төрагасы Камчыбек Ташиев Жалал-Абадда чек арачылар үчүн курулган жаңы турак үйдүн ачкычтарын тапшырды. Бул тууралуу УКМКнын маалымат кызматы билдирди. Маалыматка ылайык, эки кабаттуу турак жайда 20 батир болуп, жашоо үчүн заманбап шарттар камсыздалган. Балдар ойноочу аянтча, спорт залы, футбол аянтчасы жана башка тийиштүү шарттардын баары каралган. Ачылуу аземине чек ара кызматкерлери, жергиликтүү бийлик өкүлдөрү жана күч түзүмдөрүнүн жергиликтүү башкармалыктарынын башчылары катышты. " Камчыбек Ташиев сөз сүйлөп, мамлекет жетекчилиги тарабынан кыргыз армиясы үчүн, анын ичинде чек ара кызматын күчтөндүрүү, заманбап курал-жарак, аскердик техникалар менен камсыз кылуу, аскерлердин кызматтык жана жашоо шартын жакшыртуу багытында аткарылып жаткан олуттуу жумуштар тууралуу кыскача айтып өттү ", - дешти мекемеден. Ошондой эле ал мындан ары да Кыргызстандын ар тараптуу коопсуздугун камсыз кылуу үчүн бардык тийиштүү аракеттерди көрүү улантыларын баса белгиледи.
Чеченстандын башчысы Рамзан Кадыровдун үй-бүлөсү социалдык тармактагы баракчасынын катталуучуларын көбөйтүү боюнча сынакка катышкан жана ар бир жарнамаланган эсеп үчүн 400 миң рубль төлөнгөн. Бул тууралуу популярдуу рэпер Моргэнштэрн журналист Юрий Дудь менен болгон маегинде билдирди. Анын айтымында, Кадыровдордун үй-бүлө мүчөлөрү социалдык тармактагы катталуучулары үчүн сынактын демөөрчүсү болууну өздөрү каалап демилгелешкен. Сынак өзү Моргэнстэрньдин абоненттери демөөрчүлөргө жазылуу керек деп болжолдоп, бир аккаунттун жарнамасы 400 миң рублду түзгөн. 6-октябрда 1АДАТ телеграмм каналы рэпердин иш-аракети жөнүндө билдирди. Эсепке ылайык, Моргэнштэрн Кадыровдун өзүн да, анын аялы менен балдарын да жарнамалаган. 7-октябрда каналдын авторлору жарнамаланган аккаунттардын арасында Кадыровдун санаалаштары бар деп жазышкан. Інстаграм социалдык тармагы 2017-жылы Рамзан Кадыровдун баракчасын жаап салган. Барактын өчүрүлүшү Кадыровдун Американын санкциялар тизмесине кириши менен түшүндүрүлгөн. Ошондой эле 2018-жылдын январь айында Кадыровдун жээнинин аккаунтун өчүргөн. Кадыровдун Інстаграм баракчасын 2018-жылдын ноябрь айында кайра ачуу аракетине Інстаграм администрациясы тоскоолдук кылган.
Милициянын кайгуул кызматы өзүн Кылмыштуулук жана коррупцияга каршы күрөшүү комитетинен деп тааныштырган жасалма күбөлүк менен жүргөн мас айдоочуну кармады. Бул тууралуу аталган кызматтан билдиришти. 25-октябрь күнү милициянын кайгуул кызматкерлери бөлүнгөн аймакта кайгуул кылып жатып, болжол менен саат 01:40 чамасында Чүй кең көчөсү менен Манас көчөлөрүнүн кесилишинен Тойота Камри үлгүсүндөгү унааны токтоткон. Документтерин текшерүү учурунда 1993-жылы туулган К.А. аттуу жаран Кылмыштуулук жана корупцияга каршы күрөшүү комитетинен иштегендиги тууралуу күбөлүгүн көрсөткөн. Ошондой эле мас абалында унаа башкаргандыгы аныкталган. Азыркы учурда унаа айып короосуна токтотулуп, ал эми айдоочу жасалма документ алып жүргөндүгү үчүн Биринчи Май РИИБинин тергөө кызматына өткөрүлүп берилген.
Сокулук районунун Шопоков шаарындагы батирден 72 жаштагы жарандын жансыз денеси табылды. Бул тууралуу Өзгөчө кырдаалдар министрлигинен кабарлашты. "ӨКМга Шопоков шаарынын Дзержинский көчөсүндө жайгашкан батирдин эшигин ачып берүү тууралуу маалымат келип түшкөн. Аталган дарекке 2 куткаруучу саат 20:00дө чыгып, саат 20:24тө батирге терезе аркылуу кирип эшикти ачып беришкен. Батирдин ичинде 1949-жылы туулган Ю.Л. аттуу жарандын жансыз денеси табылган.
Борбордогу катуу шамалдын кесепетинен жабыркагандар жок. Бул тууралуу Өзгөчө кырдаалдар министрлигинин басма сөз кызматы порталына билдирди. "Алынган маалыматтар боюнча борбордогу катуу шамалдан жабыркагандар жок. Учурда бардык облустардан тактоо иштерин жүргүзүп жатабыз. Бүгүнкү шамалдын ылдамдыгы секундасына 20 метр болгондуктан, өзгөчө кырдаал катары саналбайт" , - деди маалымат катчы.
Жалал-Абад облусунун Сузак районунда сүннөт тойдон кийин массалык уулануу катталганы маалымдалды. Акыркы сааттарга алынган маалыматтарга караганда, жалпы 124 адам ооруканага кайрылган. Бул туурасында Оорулардын алдын алуу жана мамлекеттик санитардык-эпидемиологиялык көзөмөл департаментине байланышканыбызда белгилүү болду. Маалым болгондой, медициналык жардам сурап кайрылгандардын ичинен 16сы ооруканага жаткырылды. Ал эми калганына тиешелүү медициналык жардам көрсөтүлгөндөн кийин амбулатордук дарыланууга жөнөтүлдү. "Этти 9-октябрда бышырып, даярдашкан. Эртеси күнү той өткөн. Меймандарга эт жана палоо берилген. Учурда уулануу эмнеден болгонун аныктоо боюнча лаборатордук экспертиза жүргүзүлүп жатат. Тиешелүү үлгүлөр алынган", - дешти мекемеден. Буга чейин Жалал-Абад облусунун Сузак районунда сүннөт той өтүп, андан кийин Бек-Абад айылынын 60 тургуну аймактык ооруканага барышкаы кабарланган .
Бишкектин Ак-Өргө конушунда троллейбус трансформаторду сүзүп токтоду. Бул тууралуу жеринде күбө билдирди. " Ак-Өргө конушунда троллейбус трансформаторду сүзүп токтогон.
Бүгүн Кыргыз Республикасынын Радио жана телевидение кызматкерлеринин күнү. 1958-жылы 194 метр бийиктиктеги телемунарасы менен Бишкек телестудиясы ишке киргизилип, 8-декабрь күнү Кыргыз телевидениесинде алгачкы берүү обого чыккан. Телеканалдын статусу мамлекеттик, улуттук, кийин коомдук болуп өзгөргөн. Аталган кесиптик майрам 1995-жылы 23-декабрда өкмөттүн №566-токтомуна ылайык бекитилген. Ал эми 1931-жылы өлкөдө Радио уктуруу боюнча республикалык комитет түзүлгөн. Ошол эле жылдын 19-декабрында алгачкы радиоберүү обого чыккан. Башында радиодогу берүүлөр кыргыз, орус жана дунган тилинде чыгып турган. Кыргыз радиосунун алгачкы кызматкерлери акын жана комузчу Калык Акиев, музыкант Пётр Шубин, дикторлору белгилүү мамлекеттик ишмер Сакин Бегматова , Кыргыз Эл артисти Алиман Жангорозова, жазуучу Касымалы Бектенов болгон.
Мирлан Бакиров Мамлекеттик мүлктү башкаруу фондунун төрагасы болуп дайындалды.  порталы Мирлан Бакировго байланышып, ишти эмнеден баштаарын сурады. "Чындыгында жумуш көп экен, буюрса, баарын пландап натыйжалуу аракетте болобуз", - деп жооп берди Бакиров. Өмүр баяны: Мирлан Бакиров 1975-жылдын 11-майында Жалал-Абад облусунун Базар-Коргон районуна караштуу Кызыл-Үңкүр айылында туулган. Ал Кыргыз мамлекеттик улуттук университетин бухгалтердик эсеп адистиги боюнча аяктаган. Эмгек жолун 1996-жылы Мамлекеттик салык инспекциясынын Жалал-Абад облусу боюнча акциз бөлүмүндө инспектор болуп иштөөдөн баштаган. 1998-1999-жылдары "Жалал-Абад АА" корпорациясынын башкы бухгалтери; 1999-2003-жылдары Жалал-Абад облфинбашкармалыгынын бюджет бөлүмүнүн башчысы; 2003-2005-жылдары "Марьям и Ко" ЖЧКсынын директорунун орун басары; 2005-2010-жылдары "Дан-Юг" ЖЧКсынын директору; 2010-2015-жылдары Жогорку Кеңештин депутаты; 2015-жылы "Өнүгүү-Прогресс" партиясынын тизмеси менен Жогорку Кеңештин депутаты болуп шайланган; 2017-жылы 13-декабрда Жогорку Кеӊештин төрагасынын орун басары болуп шайланган;
Казакстанда коронавирус жуктуруп алгандардын саны 98 миң 701ге жетти. Бул тууралуу казакстандык басылмалар жазып чыгышты. Маалыматка ылайык, аталган өлкөдө бир суткада 872 адамдан коронавирус аныкталды. Анын ичинен 444ү вирустун симптомдорун алып жүрүүчүлөр болсо, 428и ооруну симптомдору жок алып жүрүүчүлөр. Бул илдеттен өткөн суткада 664 бейтап айыгып чыккан. Жалпы 71 миң 609 бейтап айыккан.
Буга чейин Чүй облусунун Ысык-Ата районунда эки өспүрүм кыз сууга чөгүп кеткени кабарланган. Чүй ОИИББи окуянын чоо-жайын порталына айтып берди. "9-июль күнү Ысык-Ата райондук милиция бөлүмүнө Юрьевка айылындагы көлмөгө эки кыз чөгүп кетти деген билдирүү түшкөн. Тергөө-ыкчам тобу дароо окуя болгон жерге жөнөтүлгөн. Саат 15:00 чамасында Сын-Таш айылынын тургуну 18 жаштагы К.А. жана Кызыл-Арык айылынын тургуну 16 жаштагы Э.А. аттуу кыздар достору менен эс алып, Юрьевка айылында жайгашкан көлмөдө сууга түшүп жатып чөгүп кетишкен. ӨКМнын куткаруучулары тартылып, кыздардын жансыз денелери суудан чыгарылган. Учурда Ысык-Ата РИИБинин тергөө кызматы тарабынан аталган факты боюнча керектүү экспертизалар дайындалган.
10-майга караган түнү "Евровидение-2017" сынагынын биринчи жарым финалы өтүп, жеӊүүчүлөр аныкталган . Анда 18 өлкөдөн келген катышуучулар өз таланттарын көрсөтүштү. Бири-биринен айырмаланууга, эл алдында өзгөчө таасир калтырууга аракет кылгандар интернет колдонуучулардын шылдыӊдоолоруна кабылып, аларга карата күлкүлүү мемдер жасалып, түрдүү тамаша, билдирүүлөрдү калтырышууда. Тамашалардын жаралышына сахнада кайсы бир ырчынын өзүн кызыктай алып жүргөнү, бийлегени же ачык кийинүүсү себеп болгон. Алсак, бир катышуучу орусиялык ырчы Сергей Лазаревди туураганы айтылса, бирөөсү америкалык ырчы Бейонсенин образында чыкты деп сынга кабылды. Ошондой эле алып баруучу жигиттердин бири-бирине болгон мамилеси да көз жаздымда калган эмес. Интернет колдонуучулар Кипрдин катышуучусу Овиг Демирчянды өткөн жылы "Евровидение" сынагына катышкан Сергей Лазаревдин чыгуусу менен окшоштурушкан. Декорация, ырчынын костюму, чач жасалгасы, жадакалса бийлегени да элдин эсине негедир Лазаревди салган. "Сергей Лазарев Кипрдин атынан катышуудабы?", "Ура, Сергей Лазарев кайра "Евровидение" сынагына келди" деген тамашалар айтылды. Ал эми португалиялык ырчы Салвадор Собрал көчө сүрөтчүсүнүн образы менен сахнага чыгып, лирикалык романсты аткаруусу менен интернетте сүйкүмдүү ырчы аталууга жетишти. Бирок анын ырдаганынан да экранда күлкүлүү, кызыктай эмоцияларын көрсөткөнү көрүүчүлөрдү күлдүрүп, бир нече мемдердин жаралышына себеп болду. Ал эми черногориялык ырчы Славко Калезич "мем сынагынын башкы себепчиси жана эпатаждуу мырза" деп аталды. Ал өзүнүн чыгуусу менен ызы-чуу жаратып, ал жөнүндө дароо бир топ тамашалар жаралууда. Ал сынактын финалына өтө албаса да, аны Бейонсе менен салыштыруунун өзү чоӊ ийгилик экени айтылууда. Кээ бири ал шиш такачан "Казакі" бийчилерди эске салганын айтышса, башкалары "Алладин" чыгармасындагы Жиннге окшоштурушкан. Ал эми сынактын түз эфирин алып барган Владимир Остапчук менен Александр Скичко сахнада бири-бирине кылган мамилеси менен түрдүү талкууларды жаратышты. "Кимдер алып баруучу болорун билгенден бери ушул учурду күткөн элем", "Азыр эч нерсе эмес, финалда өбүшүүӊөр зарыл", "Сынактын алып баруучулары бирге түнөштү. Алардын бирге түнөгөн видеосу кайда?" деген тамашалар айтылууда. 11-майда сынактын экинчи жарым финалы өтөт.
Бишкек-Нарын-Торугарт унаа жолунда эки унаа сүзүшүп, 6 адам жабыркады. Бул тууралуу порталына Нарын облустук Жол кыймылынын коопсуздугун камсыздоо бөлүмүнөн билдиришти. Маалыматка ылайык, жол кырсыгы 15-июлда саат 15:00 чамасында Нарын районунун Кызыл-Бел ашуусунда болгон. Жүк ташыган унаа менен жеңил унаа сүзүшкөн. Мындан улам унаалардын айдоочулары жана жүргүнчүлөрү ар кандай жаракаттарды алышып, Нарын облустук ооруканасына жеткирилген. "Учурда жабыркагандардын абалы жакшы.
Интернет желесинде экс-президент Алмазбек Атамбаевге мамлекет тарабынан берилген күзөтчүлөрдүн саны кыскарды деген маалымат тароодо. Бул тууралуу УКМКнын маалымат катчысы Рахат Сулаймановго кайрылганыбызда, ал С УПЭР.КГ`ге бул маалымат жалган экенин билдирди. "Алмазбек Атамбаевдин күзөтчүлөрүнүн саны кыскарганы тууралуу айтылып жаткан маалыматтар чындыкка дал келбейт. Кыскартуу Көчмөндөр оюндары жүрүп жаткан учурда болгон. Азыркы учурда экс-президенттер Алмазбек Атамбаевдин да, Роза Отунбаеванын да күзөтчүлөрү жетиштүү деңгээлде" , - деди Сулайманов. Ал эми КСДП партиясынын расмий өкүлү Кундуз Жолдубаева бул маалымат тууралуу `ге төмөндөгүлөрдү билдирди: "Экс-президенттин жан сакчыларынын саны канча экендигин айта албайм. Бүгүн алардын саны бир кыйла азайгандыгы байкалды. Азайтууга эмне себеп болгонун билбейм. Бул боюнча УКМКга кайрылуу ниетибиз жок" .
Ош облусунун аймагында күчү 3 баллга жеткен жер титирөө катталды. Бул тууралуу Өзгөчө кырдаалдар министрлигинин басма сөз кызматынан билдирди. Маалыматка ылайык, 15-ноябрь күнү саат 23:05те Ош облусунун аймагында күчү 3 баллга жеткен жер титирөө катталды. Жер титирөө Чоң-Алай районунун Жайылма, Кашка-Суу айылдарында 2 баллга чейин сезилген.
Бүгүн, 14-июнда кан донорлорунун эл аралык күнү белгиленүүдө. Кыргыз өлкөсү БУУнун курамына кирген башка мамлекеттер менен катар бул күндү 2005-жылдан бери белгилеп келет.  порталы кан тапшыруу жөнүндөгү бир катар суроолорго жооп алды. ОРОЗО КАРМАГАНЫНА КАРАБАЙ КАН ТАПШЫРГАНДАР БАР Бүгүн Бишкектеги соода борборлордун биринде кан донорлорунун күнүнө байланыштуу кан тапшыруу иш-чарасы орун алды. Орозо кармаганына карабай кан берүү үчүн келген ыктыячылардын саны арбын болду. Алардын бири 24 жаштагы Данияр Эшбаев . Данияр студент кезинен бери кан берүүнү адатка айландырып алган. “ Акыркы 5-6 жылдан бери кан тапшырып жүрөм. Азыр да орозо болгонума карабай кезекте турам. Мен жалаң эле чоң иш-чарада эмес, кан борборунун өзүнө да барып жылына 2-3 ирет тапшырам”, - дейт ал. Биринчи ирет ыктыярчы болуп жаткан 18 жаштагы Алтынай Орозбаева интернет баракчаларындагы досторун да келүүгө чакырган. “Бул жерден атайын сүрөткө түшүп, баракчаларыма илип, досторумду чакырдым. Өзүм биринчи ирет тапшырып жаткандыктан андан кийинки абалымды жакшы элестете албай жатам. Эң башкысы канга муктаждарга жардам берсем деген каалоо менен келдим”, - деди Алтынай. Кан тапшыруунун жүрүшүндө белгилүү болгондой, бир жылда өлкөдө 40 миңдей гана адамдан кан алынат. Алардын 21 пайызы ыктыярдуу донор, 70 пайызы туугандык донор болсо, калган бөлүгү акчага сатышат. Кан бергендердин 70 пайызын эркек кишилер түзөт. КАН ТАПШЫРУУ - АДАМДЫН ӨМҮРҮН САКТОО ГАНА ЭМЕС, ДОНОРДУН ДЕН СООЛУГУНА ДА ПАЙДАЛУУ Республикалык Кан борборунун директорунун орун басары Айганыш Сатыбалдиева бүгүнкү иш-чара өзгөчө кырдаалдар учурунда канга муктаж болгондор үчүн запас даярдоо максатында өткөнүн белгиледи. “Өз ыктыяры менен келген донорлордун тууганчыл донорлордон артыкчылыгы абдан чоң. Тууганчыл донорлор зарылчылык менен келишет. Алынган кандарды текшерүүдө да ыктыярдууларга караганда тууганчылыктан улам тапшыргандардын канында жугуштуу оорулар бар экени көп болот. Ар бир кишинин канын бир ирет колдонулуучу баштыктарга куюп сактайбыз. Өнүккөн өлкөлөрдө кан тапшыргандардын 100 пайызы өз ыктыяры менен келгендер болот. Бизде жалпы донорлордун 21 пайызын гана түзөт", - дейт Сатыбалдиева. Шаар тургуну Мырзатеңири тегин 60 жашта. 10 жылдан бери ыктыярчылардын катарында. Ал кан тапшыруу биринчиден адамдын өмүрүн сактап калса, экинчиден донордун өзүнүн ден соолугуна да пайдалуу экенин айтат. “Муну менен мен бирөөгө жардам гана бербей өзүмдүн кан алмашуумду активдештирем. Анткени кандагы жаңы клеткалар пайда болот. Азыр 60 жаштамын. Кан тапшырган сайын нерв клеткаларым да жакшы болуп, өзүмдү жакшы сезип калам”, - дейт ыктыярчы кан донору. КАНГА МУКТАЖДАРДЫН ДОНОР ИЗДӨӨ ТҮЙШҮГҮ Өзгөн районунун тургуну Таалайбек Ильяз уулу келинчеги эгиз төрөп, төрөттө көп кан кетирип, канга муктаж болуп, донор издөө түйшүгүнө кабылган. Ал донорлор өз ыктыяры менен макул боло бербестигин белгиледи. “Келинчегимдин төрөттө жатынындагы кан тамырлары жарылып, дарыгерлер “тез арада кан керек, кан куйбасак каза болуп калышы ыктымал” деп Оштогу Кан борборунан 4 литр кан алдырышкан. Кандын ордун толтуруу үчүн 25 киши алып барышым керек эле, көпчүлүк тааныштар макул болбой жатып, 15 киши гана алып бардым. Себеби чет өлкөгө чыгып келгендерден 6 айга чейин, кан басымы төмөндөрдөн, сарык болгондордон жана операция болгондордон алынбайт экен. Акырында мен таба албай калган 10 киши үчүн 12 миң сом төлөөгө туура келди. Донорлорду такси жалдап алып барасың, тамак алып бересиң. Мунун баары чоң түйшүк жаратты”, - деди Таалайбек. Бишкектеги Кан борборунун өкүлү Замира Нусупованын айтымында, ар бир эле ооруканада кандын тартыштыгы көп. “ Ар бир донордон 410 граммдан гана кан алынат. Анын сактоо мөөнөтү 35 күн. Ал эми кандан бөлүнүп алынган суюктук 3-4 жылга чейин тоңдурулган абалда сакталып турат. Канга өтө муктаж болуп, донорго жана сатып алууга акчасы жокторго жана онкологиялык ооруканада жаткандарга акысыз куюлат”, - дейт ал. Айта кетсек, жашы 18ден 60 жашка чейинки жарандар кан донору боло алат.
Ош облусунун Чоң-Алай районундагы Жаш-Тилек айылында кар көчкү алдында калган 2 турак үйдү кардан тазалоо иштери жүрүп жатат. Бул тууралуу Өзгөчө кырдаалдар министрлиги билдирди. "Үйлөрдүн ичинде калган документтерди, керектелүүчү буюмдар куткаруучулар тарабынан казылып чыгарылды.
Кыйын күн башка түшкөндө адамдар гана эмес, жаныбарлар да бири-биринен колдоо издешет. Бул сөздөргө сүрөтчү Тобиас Баумгартнердин тарткан сүрөттөрү далил. Сүрөтчү түгөйлөрүнөн айрылып бири-бирин кучактап, колдоп турган пингвиндерди сүрөткө тартып алган. Алар алыста чырактары жанган Мельбурн шаарын карап турушкан. "Кыйын күндөрдө жанында колдогон адамы барлар кандай бактылуу. Мен бул сүрөттү 1 жыл мурун тарткам. Бул кичинекей пингвиндер бирин-бири кучактаган бойдон, үнсүз бир нече саат алыстагы чырактарды карап турушту. Ыктыярчы жаныма келип, ак түстөгү пингвин жашы өтүп калганын жана ал жанындагы пингвиндей эле өз түгөйүнөн ажыраганын айтып берди. Бул көз ирмемдер сиздерге жагат деп ишенем", - деп жазган сүрөтчү өзүнүн баракчасына.
"Мэр шайлана электе жарандык коом, шаардыктар үнүбүздү, талабыбызды айтышыбыз керек", - деп бүгүн, 1-августта тегерек столдо жарандык активист Айбек Мырза билдирди. Анын айтымында, мурда бийлик тарабынан сунушталган экс-мэрлер коррупция боюнча айыпталып камакта отурат. "Буга чейин бийлик тарабынан сунушталып, мэр болгон Кубанычбек Кулматов менен Албек Ибраимов учурда коррупцияга айыпталып, камакта отурат. Азыр да ошол жол менен кетип жатабыз. Бишкек шаарынын мэрин шайлоо болгонго чейин биз өз талабыбызды айтып мэриянын алдына чыгышыбыз керек" , - деди ал. Бишкекте "Шаар мэрлерин жана шаардык кеңештин депутаттарын шайлоо. Көйгөйлөр жана чечими" деген аталыштагы тегерек стол өттү.
Садыр Жапаров бүгүн, 15-апрелде президенттин администрациясынын Бишкек шаарындагы жаңы имаратынын курулушуна капсула салды. Бул туурасында мамлекет башчынын басма сөз кызматы кабарлайт. Садыр Жапаров куруучуларга кайрылып, курулуш иштеринин сапаттуу жүргүзүлүшүнүн маанилүүлүгүн, бул имарат кылымдарды карытып, азыркыга эле эмес, кийинки муунга да кызмат кылышы керектигин белгиледи. "Президент буга чейин бул жерде өткөн кылымдын 50-жылдарында курулган "Ысык-Көл" мейманканасы жайгашканын, анын имараты жараксыз абалга келгенин эске салды. Ушуга байланыштуу бул жерде жаңы имараттын курулушун баштоо чечими кабыл алынган", - деп айтылат маалыматта. Садыр Жапаров жалпы аянты 21 миң чарчы метрди түзгөн жаңы имарат сапаттуу салынып, анын дубалдары бекем болуп, көп жылдар бою кызмат кыларына ишенерин жана үмүт артарын билдирди. Ошол эле жерде Садыр Жапаровго келечекте долбоор боюнча президенттик администрациянын имаратынын маңдайында жайгаша турган административдик комплекстин концепциясы көрсөтүлдү. Жаңы административдик комплекстин курулушу борбордук башкаруу аппаратынын ишин оптималдаштырууга, башкарууну эффективдүү жүргүзүүгө шарттарды түзүүгө, уюмдардын өз ара аракеттенүүсүн тездетүүгө, техникалык тейлөөгө кеткен чыгымдарды оптималдаштырууга мүмкүндүк берери белгиленген. Мындан тышкары бул мамлекеттик органдардын бир комплексте жайгашуусу чечимдерди иштеп чыгуу процессин тездетет, ордо калаанын борбордук бөлүгүндөгү жол тармагына жүктү азайтат. Маалым болгондой, административдик имараттардын азыркы жайгашуусу - көпчүлүк мамлекеттик органдар негизинен Бишкектин борбордук бөлүгүндө топтолгон. Муну менен шаардын борборунда жол кыймылына жана тургундарга белгилүү ыңгайсыздыктар жаралууда. Административдик комплекс заманбап жана көп функционалдуу, өнүккөн инфраструктурасы бар жана пландаштырылган шаардык түзүлүшкө интеграцияланган комплекстердин бири болуп калат.
Мамлекет башчы Садыр Жапаров өлкөнүн Социалдык коргоо жана кесиптик кошуундар кызматкерлерин кесиптик майрамы менен куттуктады. Бул тууралуу бүгүн, 19-октябрда президенттин маалымат кызматынан билдиришти. Мамлекет башчысы өз куттуктоосунда, экономикалык жана социалдык кыйынчылыктарга карабастан, жөлөк пулдар менен пенсияларды жогорулатуу боюнча алгылыктуу иштер жүргүзүлүп жаткандыгын айтып, мындан ары да улана берерин кошумчалады. " Урматтуу социалдык чөйрөнүн кызматкерлери! Сиздерди кесиптик майрамыңыздар менен чын дилимден куттуктаймын! Боорукерлик, күйүмдүүлүк, сабырдуулук менен миңдеген муктаж жарандарыбызга кол сунуп, жашоосуна үмүт, өмүрүнө нур берген түйшүктүү эмгегиңиздер теңдешсиз. Мамлекеттин социалдык саясатындагы бардык катмардагы жарандардын татыктуу жашоосу үчүн кам көрүү аракеттери жыл сайын артып барат. Экономикалык жана социалдык кыйынчылыктарга карабастан, жөлөк пулдар менен пенсияларды жогорулатуу боюнча алгылыктуу иштер жүргүзүлүүдө жана мындан ары да улана берет. Мындай ийгиликтер соӊку жылдары өлкөбүздө орногон тынчтыктын, туруктуулуктун жана сиздердин ар тараптуу изденген ишиңиздердин натыйжасында жаралууда. Ошентип “Ынтымак бар жерде – ырыс бар” дегендей, биримдиктин, өз кесибине берилүү менен мээнет кылуунун артында оӊ өзгөрүүлөргө, экономикабыздын жандануусуна жол ачылды. Ардактуу эс алуудагы жарандарыбызды пенсия менен камсыздоо жаатында алгылыктуу иштер жүргүзүлүп, 1-октябрдан тартып пенсиянын камсыздандыруу бөлүгү 38%га жогорулатылды. Бул биздин пенсионерлер үчүн татыктуу шарттарды камсыз кылууда маанилүү кадам! Быйылкы кесиптик майрамыңыздар Кыргыз Республикасынын Социалдык фондунун 30 жылдыгына туш келип олтурат. Социалдык фонд улгайган жарандардын турмушун жакшыртууга өз салымын кошуп, коомдо социалдык адилеттүүлүк принцибин ишке ашыруу милдетин татыктуу өтөөгө тийиш. Урматтуу социалдык коргоо жана кесиптик кошуун кызматкерлери! Кесиптик майрамыңыздар менен дагы бир жолу куттуктайм! Турмуштук оор кырдаалдарга кабылган жарандарыбызга ар тараптуу кызмат кылуу менен алардын бата-тилектерине арзып келатасыздар. Ар дайым мээнетиңиздердин акыбети кайтсын! Түмөн түйшүктүү эмгегиңиздер үчүн терең ыраазычылык билдирем. Бардыгыңыздарга чың ден соолук, узак жана бакубат турмуш каалайм! Жараткан элибизге ынтымак, жергебизге береке берсин!
Эл аралык спорт арбитраждык соту "допинг колдонгон" деген негизде кыргыз спортчусу Иззат Артыковду "Рио-де-Жанейро-2016" Олимпиадасынан уткан коло медалынан ажыраткан. Кыргыз өкмөтү 3-орунда камсыз кылган спортчуларга 3,5 миллион сом өлчөмүндөгү акчалай сыйлык берилерин 2016-жылдын 1-февралында чыгарган токтомунда көрсөткөн. 19-августта Артыков медалынан ажыратылгандыгы үчүн өкмөт акча береби же жокпу деп өкмөттүк аппараттын маалымат кызматы жана билим берүү, маданият жана спорт бөлүмү менен байланышканыбызда жооп берүүдөн баш тартышты. Өкмөттүн 2016-жылдын 1-февралындагы токтомунда төмөндөгүдөй сыйлыктар каралган: 1-орун (алтын медаль) - 7 000 000 (жети миллион) сом; 6-орун - 900 000 (тогуз жүз миң) сом; 7-орун - 800 000 (сегиз жүз миң) сом;
Кыргыз балбан кызы Мээрим Жуманазарова Норвегиянын борбору Осло шаарында өтүп жаткан күрөш боюнча Дүйнө чемпиондугунда финалга чыкты. Мекендешибиз жарым финалдык баскычта орусиялык күчтүү делген Ханум Велиева менен беттешип 3:3 эсебинде жеңип алды. Алгачкы бөлүктө активдүүлүк көрсөтпөө себеби менен орусиялык балбан кызга 1 упай берилип, каршылаштын пайдасына жыйынтыкталды. Ал эми 2-бөлүктө Мээрим Жуманазарова атаандаштын артына өтүп 2 упай алды. Андан соң орусиялык балбан кыз дагы 2 упай иштеп тапты. Беттештин бүтөрүнө аз гана убакыт калганда мекендешибиз Мээрим Жуманазарова каршылашын килемден түртүп чыгарып эсепти теңеп кетти. Беттеш 3:3 эсебинде аяктап, күрөштүн эрежесине ылайык, акыркы упайды иштеп тапкандыгы үчүн кыргыз балбан кызына жеңиш ыйгарылды. Мээрим Жуманазарова эми финалда алтын үчүн күч сынашат. Эске салсак, Мээрим Жуманазарова Дүйнө чемпиондугунда алгачкы беттешинде түштүк кореялык балбанды таза жеңиш менен утуп алган. Ал эми чейрек финалда канадалык Грейс Ди Бакко аттуу спортчу айым менен күч сынашып, 7:1 эсебинде жеңишке жетишкен. Мээрим Жуманазарова дүйнөлүк олимпиадада медаль уткан алгачкы кыргыз кызы.
Жасалма паспорт менен Тажикстандан кыргыз өлкөсүнө кирүүгө аракет кылган өзбек кыз колго түштү. Чек ара кызматынан билдиришкендей, 7-июнда “Кызыл-Бел" автожол көзөмөл-өткөрүү жайынан чек арачылар чек ара режимин бузган адамды кармашкан. Документтерин кароого алганда жанынан жасалма жалпы жарандык паспорт чыккан. Көтөрүп жүргөн паспорту Тажикстандын паспорту болгону менен, өзү Өзбекстандын жараны экендиги аныкталды. Ал Тажикстан аркылуу Кыргыз Республикасынын аймагына өтүүгө камынган.
Кыргыз Республикасынын Малайзиядагы элчилиги 2016-жылдын 1-июлунда малайзиялык алдынкы массалык маалымат каражаттарынын өкүлдөрүнө ооз ачар уюштурду. Иш-чара элчиликтин кыргыз өлкөсүнүн туристтик потенциалын жогорулатуу боюнча аткарып жаткан иштеринин алкагында жасалды. Алдыда күтүлүп жаткан Кыргыз Республикасынын имиджин көтөрүүчү ІІ Дүйнөлүк көчмөндөр оюндарын ар тараптуу чагылдыруу процессине чет элдик ММКларды тартуу максатын көздөйт. Жолугушууда ММК өкүлдөрүнө кыргыз элинин бай тарыхы, маданияты менен каада-салты, кыргыз мамлекетинин туристтик потенциалы тууралуу кеңири маалымат берилди. Элчиликтин маалыматына таянсак, коноктордун көңүлү өзгөчө 2016-жылдын 3-8-сентябрында Чолпон-Ата шаарында өтүүчү ІІ Дүйнөлүк көчмөндөр оюндарынын философиясына жана ал тууралуу маалыматтарга бурулду. Кыргыз Республикасынын Малайзиядагы элчиси Кылычбек Султанов ІІ Дүйнөлүк көчмөндөр оюндарынын максаты дүйнөдөгү көчмөн элдердин тарыхый жана маданий мурастарын кайра жаратуу жана сактоо, мындан тышкары көчмөндөр маданиятын даңазалоо экенин белгиледи. Иш-чаранын катышуучулары ІІ Дүйнөлүк көчмөндөр оюндарынын уникалдуулугуна суктанышканы жана аларды чагылдырууга зор кызыгуу артышканы айтылат маалыматта.
Жалал-Абад облусунун Аксы районундагы паспорт столдо дайыма кезек күтүп, жергиликтүү калк убаракерчилик тартууда. Мындай маалыматты окурман порталыбыздын ЭЛДИК КАБАР бөлүмүнө жөнөттү. " Аксы районунун паспорт стол бөлүмү дайыма кезек күтмөй. Бир адам иштейт. Эл 4-5 сааттан күтүп калат. Балалуулар, кош бойлуулар бар. Бүтпөсө кийинки күнү кел дейт. Кайра эле ушул көрүнүш. 2 күндөн бери кезек жетпей жатат. Бийлик ушундай жерлерди кичине карап, элди тейлеген жерлерди оңдосо. Санын көбөйтүп, шарт түзүп.
Бишкектин жана Чүйдүн айрым көчөлөрүндө оңдоо иштерине байланыштуу жаратылыш газы убактылуу өчүрүлөт. Бул тууралуу бүгүн, 11-декабрда "Газпром Кыргызстан" ишканасы кабарлады. Маалыматка ылайык, 12-декабрдан 13-декабрга чейин Бишкек шаарынын Жал кичи районунда, Ахунбаев, Тыналиев, Масалиев жана Курчатов көчөлөрүндө; 12-декабрдан 19-декабрга чейин Кызыл куруучу, Кайыңды жаңы конуштарында, Төмөнкү Ала-Арча айылында (Анжиан, Логвиненко, Биринчи Май, Зелёная, Колхозная, Киргизская, Белинский, Коллективный, Новосельский, МЧК, Керамический көчөлөрүндө, Аул тар көчөсүндө);
Бүгүн, 9-июлда коңшу Тажикстанда күчү 5 баллга жеткен жер титирөө катталып, ал Баткен облусунун аймагында да сезилди. Бул тууралуу ӨКМнын басма сөз кызматынан билдиришти. "Сейсмология институтунун маалыматына ылайык, саат 12:39да Тажикстандын аймагында күчү 5 баллга жеткен жер титирөө катталган. Жер титирөө Баткен облусунун Лейлек районунун Алга, Жеңиш айылдарында 5 балл, Сүлүктү шаарында, Лейлек районунун Исфана шаарында 4 балл, Катраң айылында 4 баллга чейин сезилген.
Борбордук шайлоо комиссиясы добуш берүүнүн жыйынтыгын чыгарып, бирдиктүү шайлоо округу боюнча Жогорку Кеңештин депутаттарын шайлоонун жыйынтыктарын аныктаган. Анда 6 партиянын тизмеси жарыяланган.  порталы "Парламенттик шайлоонун жыйынтыгы чыкты. Депутаттык жаңы курамдан эл эмнени күтөт жана алар кандай иштейт деп ойлойсуз?" деген собол салды. Саясат таануучу Орозбек Молдалиев азыркы келе турган парламент элдин үмүтүн канчалык деңгээлде актай турганын убакыт көрсөтө турганын айтты. "Элдин ушул депутаттар келсе бир өзгөрүүлөр болуп, экономикалык жылыштар болот деген үмүттөрү бар. Алар элдин үмүтүн канчалык деңгээлде актай турганын убагында көрөбүз. Бир мандаттуу шайлоого өтүп алсак, мурдагыдан жакшы болот деп ойлошкон. Ошон үчүн Конституциялык кеңешмеде ушул пикирди колдошуп, акылдашып партиялык системаны дагы калтырышкан. Бир мандаттуу округдардан шайланган депутаттар өздөрүнүн ишмердүүлүгүндө элге жакын болуп, көйгөй чече ала турганын көрсөтүшсө ушуну туура кылыптырбыз деп ойлоп калат. Эгерде эски адатына салып, шайланып алып бүттү деп басып кетишсе, эл оозунан алдырган бөрүдөй болуп отуруп калат. Партиялык системадан толук кетпегенибиздин жакшы жагы бар. Бир мандаттуу округдардан бир дагы аял шайланган жок. Кыргыз өлкөсүндө оокат кылдырып жаткан аялдар. Эгемендүүлүк алгандан баштап оокат кылып жүрүшөт. Ушул жери туура эмес болуп жатат. Партиянын ичинде квота бар. Аялдардын парламентке келишине жол ачат. Азыркы парламентке келе тургандардын тизмесин карасак, көбүнчө оокаттуулар эле келиптир. Жөнөкөй жүргөндөрдөн жокко эсе.
Баткен облусунун токой чарбасынын башчысы пара алып жаткан жеринен кармалды. Бул тууралуу УКМКнын басма сөз кызматы билдирди. Маалыматка ылайык, 17-апрелде УКМКнын коррупцияга каршы кызматы тарабынан Айлана-чөйрөнү коргоо жана токой чарбасы боюнча мамлекеттик агенттигинин Баткен токой чарбасынын башчысы К.А.ны 32 миң сом пара алып жаткан учурда кармалган. "Токой чарбасынын башчысы өзүнүн кызматкерлеринен аталган сумманы аудит жүргүзүү ишканасынын өкүлүнө берүү үчүн талап кылган. Бул факты Кылмыштардын жана жоруктардын бирдиктүү реестрине катталып, Кылмыш-жаза кодексинин 326-беренеси (опузалап пара талап кылуу) боюнча сотко чейинки өндүрүшкө алынды. Ошондой эле текшерүү иштеринин жүрүшүндө К.А. тарабынан Баткен токой чарбасынын финансы-чарбалык иштеринде мыйзам бузуулар болгондугу аныкталды. Белгилей кетсек, 2017-2018-жылдары өткөрүлгөн мамлекеттик сатып алууларда жасалма документтер колдонулуп, 14 миң 700 ийне жалбырактуу дарактардын көчөттөрү мыйзамсыз сатылган. Ошондой эле токой жайыттарын ижарага берүүдө түшкөн акча каражаттарын өзүнө ыйгарып алган фактылар ачыкталды", - деп билдирет басма сөз кызматкери.
Жалал-Абаддын Ала-Бука районундагы Орто-Токой суу сактагычын кайтарып жаткан Аксы күзөт кызматынын кызматкерлерине 6 айдан бери айлык акы бериле элек. Мындай маалыматты окурман "ЭЛДИК КАБАРга" билдирди. "Суу сактагыч - кайтарууга алынган стратегиялык объект. Ал Кыргыз өлкөсүнө өткөрүлүп берилгенден кийин 2018-жылдын июнь айынан тарта аны кайтаруу Аксы күзөт бөлүмүнүн кызматкерлерине жүктөлгөн. 10 күндөн алмашып экиден адам барып кайтарууга алат. Кызматкерлерге ал жакта шарт каралган эмес. Тамак-аш жасап ичүүгө ыңгайы жок. Электр жарыгы өчсө, ачка калышат. Айлык болсо 6 айдан бери бериле элек. Ошол жерде 10 күн жашап келүү үчүн азык-түлүккө өз жандарынан акча чыгарышат. Кайтарууга ала турган 2 взвод бар.
Жайкы Азия оюндарынын 6 медалынын ээси Кыргыз веложарышчы Евгений Ваккер Индонезияда өтүп жаткан Азия оюндарында 11-орунду ээлеп калды. Бүгүн, 24-августта Индонезиянын Палембенг шаарында 40 чакырым аралыктагы веложарыш орун алып, ага Кыргыз өлкөсүнүн атактуу велоспортчусу Евгений Ваккер катышты. Мелдеште жалпы 17 спортчу катышып, Евгений Ваккер фиништик чийинге 1 саат, 3 мүнөт 34,12 секундда жетти. Бул жыйынтык менен Кыргыз спортчусу 11-орунда жайгашты. Мелдештин жеңүүчүсү 55 мүнөт, 37,13 секунд жыйынтыгын көрсөткөн казакстандык Алексей Лютценко болду, 2-орунду өзбекстандык Муратжан Халмератов 57 мүнөт 10,52 секунд жыйынтыгы менен ээледи. Ал эми коло медалдын ээси 57 мүнөт, 19,20 секунд жыйынтыгы менен япониялык Беппи Фумуюки болду.
Бүгүн, 14-июнда президент Сооронбай Жээнбеков Москва шаарына болгон иш сапарынын алкагында Орусиянын президенти Владимир Путин менен жолугушту. Бул тууралуу президенттик аппараттын басма сөз кызматы билдирди. Маалыматка ылайык, алар эки тараптуу мүнөздөгү актуалдуу маселелерди жана ЕАЭБдин алкагында кызматташтыкты талкуулашты.
Бишкек шаарынын тургундары 1-сентябрдан 10-сентябрга чейин УЗИ, ЭКГ (электрокардиография) аппараттарына жана көздүн көрүүсүн акысыз текшерте алат. Бул тууралуу мэриянын басма сөз кызматынан билдиришти. "Коронавирустун мындан аркы жайылышын алдын алуу максатында өлкө боюнча ири акция жүрүп жатат. Анын алкагында Үй-бүлөлүк дарыгерлер борборунда хирург, офтальмолог, невролог, эндокринолог, кардиолог сыяктуу адистер жарандарды кароодон өткөрүүдө. Бишкек тургундары 1-сентябрдан 10-сентябрга чейин ультра добуштук изилдөө, электрокардиография аппараттарына жана көздүн көрүүсүн акысыз текшерте алат" , - деп жазылат маалыматта.
Азимбек Бекназаров чек ара маселеси боюнча суракка чакыртылды. Бул тууралуу Улуттук коопсуздук боюнча мамлекеттик комитетинин төрагасы Камчыбек Ташиев өкмөт үйүндө өткөн жабык жыйын учурунда билдирди. "Бекназаровдун чек ара маселеси боюнча жасаган видео кайрылуусу чындыкка дал келбейт. Сөз деп эле сүйлөй бербеш керек. Мен бүгүн Азимбек Бекназаровду УКМКга чакырттым. Ал ошол видео кайрылуусу үчүн жооп берсин", - деди Ташиев.
Өлкө башчы Сооронбай Жээнбеков Валентина Шевченкону УФCьдеги кезектеги жеңиши менен куттуктады. Бул тууралуу мушкер айым өзүнүн Инстаграмдагы жеке баракчасына жазып чыкты. " Кыргыз өлкөсүнүн президенти Сооронбай Шарипович телефон аркылуу жеңишим менен куттуктады. Машыктыруучум Павел Федотовго жана эжем Антонина Шевченкого салам жолдоду. Бул чоң мотивация. Бизге абдан жагымдуу болду. Сооронбай Жээнбеков бизди жайында Ысык-Көлгө эс алып кетүүгө чакырды. Биз сөзсүз барабыз. Чоң рахмат, урматтуу президент", - деп калтырган Шевченко өз билдирүүсүндө.
Бүгүн, 21-сентябрда Белградда өтүп жаткан күрөш боюнча Дүйнө чемпиондугунун алтынчы күндүк беттештери орун алат. Бүгүнкү мелдеште грек-рим күрөшү боюнча балбандар күч сынашат. Кыргызстандан 77 килограмм салмакта Акжол Махмудов дагы килем үстүнө чыгат. Кыргыз балбанынын алгачкы атаандашы норвегиялык Пьер Андерс Куре болот. Акжол Махмудовдун жарым финалга чейинки торчосунда ирандык Гераеи , түркиялык Юнус Басар , өзбекстандык Арам Варданян , болгариялык Айк Мнацаканян сыяктуу күчтүү балбандар бар.
Бишкекте хип-хоп музыка жанрынын бийчилери жана хореографтар ортосунда "Кыргызстан Данcэ Шоwcасэ" бий сынагы өтөт. Аталган долбоордун максаты - өлкөдө хип-хоп маданиятын жайылтуу, алыскы райондордогу жаштарды бий чөйрөсүнө алып келүү жана аларды эстетикалык, маданий жактан өнүктүрүү. Бул тууралуу порталына долбоордун уюштуруучусу Эрмек Керимбаев билдирди. "Кыргызстан Данcэ Шоwcасэ" сынагы хореографтарга өздөрүнүн номерлерин жаңылоо, кайра көрсөтүү, чыгармачыл идеяларын ишке ашыруу жана долбоордун ар бир мезгилинде өнүгүү мүмкүнчүлүгүн берет. Алыскы райондордон келген бийчилер, хореографтар өз тажрыйбалары менен бөлүшө алышат. Ошондой эле долбоор таланттуу жаштарга өзүнүн эмгектерин татыктуу көрсөтүүгө жана шоу-бизнес тармагында таанылууга мүмкүнчүлүк түзүп берет", - дейт Эрмек Керимбаев. Катышуучулар төмөндөгү категориялар боюнча күч сынашат: Мэга - Сахнага массалык чыгууда түрдүү стилди айкалыштырууга болот. Негизги басым бийдеги кыймылга, таасирдүү идея жана аткаруу чеберчилигине жасалат. Cрэw - Сахнага командалык чыгууда түрдүү стилди, көчө маданиятын камтышы мүмкүн. Анда топтун өзгөчөлүгү, стили, образы бааланат. Паір данcэ - Түгөйлөрдүн бийлөөсүндө сюжет, маани, тарыхы болуусу мүмкүн. Бирок бийдин “маанайы”, өнөктөштөрдүн бири-бирин сезүүсү бааланат. Соло - Мында хореографтын иштеп чыккан жеке стили, кайталангыс образы көрсөтүлүшү керек. Ошондой эле ар бир номинацияда акчалай сыйлыктар каралган. 21-майдан баштап тандоо туру башталган.
12-13-август күндөрү өлкөнүн көпчүлүк аймактарында абанын температурасы төмөндөп, жаан жаап, күн күркүрөйт. Ал эми тоолуу райондордо, жайлоолордо жамгыр карга айланат. Бул тууралуу Өзгөчө кырдаалдар министрлигинин басма сөз кызматы билдирди. "Жекшемби жана дүйшөмбү күндөрү батыштан соккон шамалдын ылдамдыгы секундасына 18-23 метрге чейин жетет. Туруксуз аба ырайынан улам жайлоолордо малды кармоо жана коммуналдык кызматтардын иши кыйындайт", - деп билдирет маалымат кызматы. 12-август күнү Бишкек шаарында абанын температурасы түнкүсүн +23°C болсо, күндүзү +27°C чейин жетет.
Бүгүн, 28-октябрда Астана шаарындагы Көз карандысыз Мамлекеттер Шериктештигинин (КМШ) Өкмөт башчылар кеңешинин кезектеги отурумунун жыйынтыгында бир катар документтерге кол коюлду. Бул тууралуу министрлер кабинетинин маалымат кызматы билдирди. Төмөнкү документтерге кол коюлду: 1. Кызмат көрсөтүүлөрдүн эркин соодасы, инвестицияларды түзүү, ишмердүүлүк жана аны ишке ашыруу жөнүндө макулдашуу жөнүндө; 2. Көз карандысыз Мамлекеттер Шериктештигинин Өкмөт башчылар кеңешинин кезектеги жыйынын өткөрүү жөнүндө; 3. Беларусь Республикасында 2023-жылы КМШ өлкөлөрүнүн ІІ Оюндарын өткөрүү жөнүндө; 4. Көз карандысыз Мамлекеттер Шериктештигине мүчө мамлекеттердин санитардык-эпидемиологиялык мүнөздөгү калктын саламаттыгын сактоо жаатындагы өзгөчө кырдаалдардын алдын алуу жана ага жооп кайтарууу боюнча кызматташтыгы жөнүндө макулдашуу жөнүндө; 5. КМШга мүчө мамлекеттердин илимий-техникалык жана технологиялык кызматташтыгынын концепциясы жана аны ишке ашыруу боюнча иш-чаралардын планы жөнүндө; 6. КМШга мүчө мамлекеттердин химиялык комплексинин тармактарын санариптик трансформациялоо концепциясы жана аны ишке ашыруу боюнча артыкчылыктуу иш-чаралардын планы жөнүндө; 7. Көз карандысыз Мамлекеттер Шериктештигине мүчө мамлекеттердин 2023–2026-жылдарга мамлекеттер аралык радионавигация программасы жөнүндө; 8. «Уран казып алуу өндүрүшүнөн жапа чеккен мамлекеттердин аймактарын рекультивациялоо» Мамлекеттер аралык максаттуу программа жөнүндө; 9. 2030-жылга чейинки мезгилге КМШга мүчө мамлекеттердин инновациялык кызматташтыгынын мамлекеттер аралык программасына юридикалык жана жеке жактардын аккредитациялоонун тартиби жана катышуусунун шарттары жөнүндө жобо жөнүндө; 10. Көз карандысыз Мамлекеттер Шериктештигинде 2023-жылы орус тили улуттар аралык баарлашуунун тили катары жылын өткөрүү боюнча иш-чаралардын планы жөнүндө; 11. КМШга мүчө мамлекеттердин 2023–2024-жылдарга гуманитардык кызматташуу жаатындагы артыкчылыктуу иш-чаралардын планы жөнүндө; 12. Көз карандысыз Мамлекеттер Шериктештигине мүчө мамлекеттердин микробго каршы дармектерге туруктуулукка каршы күрөшүү боюнча биргелешкен аракеттеринин планы жөнүндө; 13. КМШга мүчө-мамлекеттердин 2030-жылга чейинки мезгилге инновациялык кызматташуусунун мамлекеттер аралык программасынын оператору жөнүндө жобо тууралуу; 14. Көз карандысыз Мамлекеттердин Шериктештигинин органдарынын ишин финансылык жактан камсыз кылуу жөнүндө: - Көз карандысыз Мамлекеттер Шериктештигинин органдарынын 2021-жылга бирдиктүү бюджетинин аткарылышы жана 2022-2023-жылдары КМШ органдарын финансылык жактан камсыз кылуунун айрым маселелери жөнүндө; - Көз карандысыз Мамлекеттер Шериктештигинин органдарынын 2023-жылга бирдиктүү бюджети жөнүндө; - Көз карандысыз Мамлекеттер Шериктештигинин органдарынын кызматкерлерин материалдык жактан стимулдаштыруунун айрым маселелери жөнүндө; - 2021-жылы Көз карандысыз Мамлекеттер Шериктештигине мүчө мамлекеттердин абадан коргонуунун бирдиктүү тутумун түзүүгө жана өнүктүрүүгө бөлүнгөн каражаттарды пайдалануу жана Шериктештикке мүчө мамлекеттердин Коргоо министрлер кеңешине караштуу Абадан коргонуу маселеси боюнча Координациялык комитеттин ишин камсыз кылуу жөнүндө; - 2023-жылы Көз карандысыз Мамлекеттер Шериктештигине мүчө мамлекеттердин абадан коргонуунун бирдиктүү тутумун түзүүгө жана өнүктүрүүгө каражаттарды бөлүү жөнүндө; - 2021-2025-жылдарга КМШга мүчө мамлекеттерде согуштун ардагерлеринин - жергиликтүү чыр-чатактын катышуучуларынын жана алардын үй-бүлө мүчөлөрүнүн жашоо сапатын жакшыртуу боюнча мамлекеттер аралык программаны ишке ашыруу боюнча иш-чараларды 2023-жылы каржылоо жөнүндө;
Азыркы учурда адамдар өзгөчө нерселерди издеп, кайсы тармакта болбосун өзгөчө нерселерди жаратуунун үстүндө аракет кылып келет. Бүгүнкү каарманыбыз дагы дал ушул принципти карманып, соода жаатына өзгөчө дизайн менен кирип келген байпактарды чыгарып келүүдө. Анын эмгектери азыркы учурда көпчүлүктүн көңүл чордонунда . Сөз болуп жаткан байпактарда кыргыз тилинде ар кандай сөздөр жазылган, ошондой эле улуттук оймо-чиймелер түшүрүлгөн. Эң башкысы бул байпактар Кыргыз өлкөсүндө чыгат.  порталы өзгөчө байпактарды чыгарган ишкер айым Кундуз Асаналиева менен маек курду. Кундуз Асаналиева Ысык-Көл облусунун Каракол шаарында төрөлүп, аталган шаардын мектеп гимназиясында билим алган. Кыргыз-Түрк "Манас" университетин аяктаган. Эл аралык белгилүү компаниянын жергиликтүү өкүлчүлүгүн 12 жылдай жетектеп, жогорку деңгээлдеги өсүштөргө жеткизе алган. Ушул убакыт аралыгында сатыкты көтөрүү иштери боюнча бир катар чет өлкөлөрдө иш сапарларда болуу чоң тажрыйба болгонун каарманыбыз айтып өттү. - Ишкерлик жүргүзүп жатканыңызга канча убакыт болду? - Байпак өндүрүү ишин 2019-жылдын аягында негиздеп, мекемени 2020-жылдын февраль айында ишке киргизүү планы турган. Тилекке каршы, пандемияга байланыштуу карантиндик чектөөлөрдүн кедергиси тийип, ишти жай айларында гана баштоого туура келди. Чындыгында жалпы карантиндик чектөө учурунда иш башталбаса да, окутуп даярдап алган жумушчуларды жоготуп албоо үчүн айлык төлөп, имарат үчүн ижара акы төлөп, ишкерлик үчүн ыңгайсыздык жараткан бир канча кыйынчылыктарды баштан өткөрүүгө туура келди. Антсе да "Саргара жортсоң, кызара бөртөсүң" болуп, буюрса, бардык нерсени акырындык менен жолго коюп келе жатабыз. Ошондо ишти баштаганыбызга жыл айлана элек десек туура болчудай. - Өзгөчө байпактарды чыгаруу идеясы качан, кандай жагдайда жаралып калды? - Негизи ушул дизайндагы байпактарды өндүрүү идеясы алгач менин Европага барган сапарларымда пайда болгон. Анткени ал жактан салабаттуу эле адамдардын ар кандай түстөгү, ар кандай дизайндагы байпактарды кийип жүргөнү алгач өөн учураса да, баары бир бизге келсе, биздин да өзүбүздө ушундай өндүрүштү колго алсак деген ой жарала баштаган. Башында корей байпактарын сатуу үчүн аздан алып келип акыры ушундай сапатты, өзүбүздүн менталитетке ылайыктап дизайны менен иштеп чыгууга бел байладык. Качандыр бир кезде биздин эл да өзүбүздөн өндүрүлгөн сапаттуу, өзгөчө байпактарды кийүүгө тийиш деген ойдон улам ушул сегментке толук кириштик. - Үй-бүлөлүк жашоо, бала тарбиялоо менен ишкерликти бирге алып кетүү чоң жоопкерчиликти талап кылары белгилүү. Баарына жетишүүнүн сыры эмнеде? - Жолдошум экөөбүздү төрт баланын ата-энеси болуу бактысына ээ кылган Жаратканга миң мертебе ыраазымын. Эл аралык чоң компаниянын жооптуу өкүлү болгонума да байланыштуу чындыгында үч баламда тең көз жарып алып эле, бир айга жетип-жетпей ишке чыгып кеткенге туура келип жүрдү. Болгону төртүнчү баламда гана бир аз бала менен үйдө отурууга туура келди. Ушул убакыт ичинде мен ушул нерсеге бекем ынандым. Көрсө, адам канчалык максатты өзүнө бийик коюп, талапты жогору коё билсе ошончо чыйралып, тынымсыз аракетте болот экен. Канчалык өзүн-өзү аяп "кантип жетишем, төрт бала менен кантип үлгүрөт элем, болду окшойт" сымал шылтоолорду таап, башкача айтканда, ыңгайлуу зонадан (зона комфорта) чыга албай жүрө берсе деградацияга тез алдырары да турган иш. Мен табиятыман канчалык иш көп болсо, ошончо чыйрак, жыйнактуу жүрө тургандарга кирем. Жоопкерчилиги жогору иште жүктөлгөн милдетти өтөөсүнө чыгарыш үчүн күндүз иште болуп, кечкисин үйдүн тиричилигин жасап, ымыркайга түнү сүтүмдү саап, тоңдургучка салып, балдардын кийим-кечесин, тамак-ашын даярдап, айтор энелик, жубайлык, келиндик милдетимди толук аткарып, анан кызматкер катары да баарына үлгүрүп жүрүү мени чыйралтат. Иш сапарларга чыккан учурда баламды бала багуучусу менен кошо сапарга ала жүрүү менин иш менен үй-бүлөнү тизгиндеш алып жүрүүгө аракеттенүү жашоомдун кадыресе бир көрүнүшү. Эң негизгиси, мейли иште, мейли үйдө болсун, өзгөчө түшүнүү менен караган жолдошумдун колдоосу жок бул ийгиликтерге жетишим күмөн эле. Андыктан учурдан пайдаланып тагдыр кошкон жубайымдын бул иштердеги салымын баса белгилеп, ыраазычылыгымды билдирет элем. Мындан сырткары, позитивдүү ойдун күчү, көздөгөн натыйжага оң ынаным анан кашкөй өжөрлүк - ийгиликтин токсон пайызы десем жаңылыштык болбойт. - Сиздер чыгарып жаткан продукцияны башка өлкөлөргө дагы экспорт кыласыздарбы? - Экспортко чыгара элекпиз. Бирок Москвадан, Казакстандан, башка өлкөлөрдөн көп санда сурап байланышка чыгып жатышат. Анткен менен, азыр өндүрүштүн кубаттуулугу аз, станоктор жетишсиз, каражаттын тартыштыгынан улам экспортко чыгаруу мүмкүнчүлүгү чектелүү. Болбосо "Лаки сокс" деп кыргыз бренди катары чет өлкөгө чыкса эмнеге болбосун? - Командаңызда канча адам бар? - Азырынча эки колдун манжасына жетпеген команда менен иш алып баруудабыз. Дизайн, шөкөт, креатив багыты боюнча кызматкерлерге аутсорсинг формасында же аралыктан гана иштөөгө туура келүүдө. - Алдыдагы пландар тууралуу дагы айтып өтсөңүз. - Генерал болууну самабаган солдат болбогон сыңары эле Кыргыз өлкөсүнүн рыногун камсыздоодон сырткары жакынкы, ыраакы чет өлкөлөрдүн суроо-талабын дагы камсыздоо башкы максатыбыз. Бирок ошол ийгиликтерди багынтуу үчүн өндүрүш ишине байланыштуу бир катар көйгөйлөрдү чечүүгө туура келет. Алардын эң башкысы - өлкөдө байпак өндүрүү жана анын жабдуулары боюнча адистер дээрлик жок. Ошондой эле эч жерде даярдалбайт. Биз алгач Кореядан атайын адистерди тартып, Кыргыз өлкөсүнө чакырып, жумушчу балдарды бир апта окутуп даярдатып алдык. Азыр алар улантуучулук принципте үйрөнчүк балдарды шакиртикке тартып, ишти акырындык менен улантып жатабыз. Кадр маселесинде, албетте, орчундуу кыйынчылыктар бар, бирок чегирткеден коркуп эгин экпей отура бербей, дүйнөлүк атаандаштыкка, ички атаандаштыкка ак ниет туруктуулук менен талбай чыга беребиз. Биз өлкөбүздүн, өзүбүздүн жаркын келечегибиз үчүн бир жолдобуз. - Кызыктуу маек куруп бергениңиз үчүн ыраазычылык билдиребиз!
Мурдагы билим берүү министри Алмазбек Бейшеналиев Кыргыз өлкөсүнүн БУУдагы жана Женева шаарындагы эл аралык башка уюмдардагы өкүлү болуп дайындалды. Тиешелүү жарлыкка президент Садыр Жапаров кол койгон. Бул тууралуу президенттин маалымат кызматынан билдиришти. Алмазбек Бейшеналиев 1981-жылдын 2-июнунда Нарын облусунун Ат-Башы районундагы Ат-Башы айылында туулган. Ал 1998-жылы Нарын мамлекеттик университетинин филология факультетине англис тили жана адабияты адистигине тапшырган (окуп жатканда Германияга которулган). 2007-жылы Людвигсбургдагы (Германия) ПҺ-Лудwігсбург педагогикалык университетин (дидактика жана англис тили) аяктаган. Педагогика илимдеринин кандидаты. Тарых илимдеринин доктору. Эмгек ишмердүүлүгү: 2007-2010-жылдары - Жаш ишкерлер ассоциациясынын төрагасы; 2008–2010-жылдары - Эл аралык "Ала-Тоо" университетинин эл аралык мамилелер факультетинин окутуучусу; 2012–2013-жылдары - Вистула университетинин (Варшава, Польша) вице-президенти, Чет тилдер институтунун директору, проректору: 2013-жылы - Түндүк Айова университетинин чакыртылган профессору (АКШ); 2013-2014-жылы - Жонс Хопкинс университетинде пост-докторантурадан өткөн (АКШ); 2014–2017-жылдары - Эл аралык "Ала-Тоо" университетинин илимий иштер жана тышкы байланыштар боюнча проректору; 2016-2017-жылдары - Жонс Хопкинс университетинин чакыртылган профессору; 2017–2018-жылдары - Өкмөттүк аппаратынын билим берүү, маданият жана спорт бөлүмүнүн башчысы; 2018-жылы - Борбор Азия регионалдык институтунун директору, Ишенаалы Арабаев атындагы Кыргыз мамлекеттик университетинин профессору;
Бүгүн, 3-декабрда "Камп Ноу" стадионунда "Барселона" футболдук клубу "Реалды" кабыл алат. Испания чемпиондугунун 14-тур оюндарынын алкагында орун алчу "Эль-Классико"саат 21:15те (Бишкек сааты боюнча) башталат. Мелдеш жадыбалында "Реал" 13 оюнда 33 упай топтоо менен 1-орунда. Ал эми 27 упай топтогон "Барселона" 2-орунду ээлеп турат. Каталондуктар ыңгайлуу мүмкүнчүлүктөн пайдаланып, 3 упай алуу менен упай айырмачылыгын кыскартуу аракетин көрүшөт. Бул мадриддиктер кол куушуруп, утулуп берет дегендик эмес.
Бишкек мэриясына караштуу "Тазалык" ишканасы автоматташтырылган унаа жуучу жайга ээ болду. Бул тууралуу мэриянын басма сөз кызматынан билдиришти. Маалыматка ылайык, аталган унаа жуучу жайда күнүнө 10-15 унааны жууганга мүмкүнчүлүк болот. Учурда ишкананын өзүнүн 50 атайын техникасы бар. Ошондой эле жүк ташуучу, көчө шыпыргыч, шаарды жашылдандыруу кызматкерлери болуп баш-аягы 500дөн ашуун адам эмгектенет.
Алдамчылыкка шектелген жаран кармалды, андан жабыркагандар болсо милицияга байланышса болот. Мындай маалыматты Баткен ОИИБинин басма сөз кызматы билдирди. "Ош шаарынын 43 жаштагы тургуну Исраил Ганиев аттуу адам 2015-жылдын февраль-март айларында Кадамжай районунун Халмион айылындагы "Баяман-Баатыр" соода базарында соода-сатык иштери менен алектенип жүрүп, аталган райондун Орозбеков айылынын 48 жаштагы тургуну А.К.нын ишенимине кирип, аны алдоо жолу менен "3 айда кайтарып берем" деп акча алган. Ганиев ижарага алган контейнерлериндеги товарларын көрсөтүп, А.К.нын ишенимине кирип, андан 120 миң АКШ долларын алып, өзү айткан мөөнөттө кайтарып бербестен качып кеткен. Натыйжада А.К.га ири өлчөмдөгү материалдык зыян келтирилип, 2017-жылы Исраил Ганиевдин үстүнөн Кылмыш-жаза кодексинин "Алдамчылык" беренеси менен кылмыш иши козголгон. Кылмыш иши боюнча тергөөнүн жүрүшүндө И.Ганиев тергөөгө келбестен качып жүргөндүктөн 2017-жылдын 11-августунда ага издөө жарыяланган. Баткен ОИИБинин криминалдык милиция кызматкерлеринин иликтөө иштеринин натыйжасында алгач, И.Ганиевдин жүргөн жери Орусияда аныкталып, андан соң Казакстандан Өзбекстанга качып, Фергана облусунун Маргилан шаарында жашырынып жүргөн жеринен кармалган. Баткен облусуна ал 2018-жылдын 19-декабрында экстрадиция болуп алып келинди", - деп билдирди басма сөз кызматы.
“Жебе” тобунун солисттеринин бири Кумар Сагын уулуна ашык кыздар көп. “Өзүмдүн келбетимди моделдик стандартка туура келет деп эсептебейм. Бирок кызыгы, ар кандай моделдик агенттиктерден "иштешели" деген сунуштар көп түшөт”, - дейт ырчы. Экран артында келишимдүү жигит жашоодо кандай?
Бүгүн, 2-октябрда Бишкек шаарынын Биринчи Май райондук сотунда Жогорку Кеңештин депутаты Канат Исаевдин баш коргоо чарасы каралат. Буга байланыштуу соттун имаратынын алдына анын тарапташтары чогулушууда. Учурда 200гө чукул адам Исаевди боштондукка чыгаруу талабын айтышууда. Алдын ала маалыматтар боюнча, учурда Канат Исаев соттун имаратынын ичинде. Милиция кызматкерлери соттун имаратынын айланасын курчоого алып, журналисттерди жана Исаевдин тарапташтарын киргизбей жатышат. Сотко Жогорку Кеңештин оппозициялык "Республика-Ата Журт" фракциясынан депутаттар Алтынай Өмүрбекова , Мирлан Жээнчороев келишкени белгилүү болду. Эскерте кетсек, депутат Канат Исаев массалык баш аламандык уюштуруу, кылмышка даярдануу жана бийликти күч менен басып алууга даярдык көрүү боюнча Башкы прокуратура тарабынан козголгон кылмыш ишинин алкагында 30-сентябрь күнү кармалган .
Дүйнө жүзүндөгү эң кары орангутан уктатып өлтүрүлдү. Бул тууралуу чет элдик маалымат каражаттары жазып чыгышты. Маалыматка ылайык, Австралияда дүйнө жүзүндөгү эң кары 62 жаштагы суматрандык орангутан уктатып өлтүрүлдү. Пуан атка конгон ургаачы орангутанды карылыктын айынан пайда болгон ар кандай илдеттерден улам уктатып өлтүрүүгө мажбур болушкан. Перт зоопаркынын кызматкерлери Пуанды "улуу кемпир" деп аташып, ага 1968-жылдан бери кам көрүп келишкен. Ал өзүнүн артына 54 тукум калтырган. Ал дүйнө жүзүндөгү эң кары орангутан деп табылгандыгы тууралуу маалымат "Гиннесстин рекорддор китебинде" сакталган. Жапайы жаратылыш дүйнөлүк фондунун маалыматына таянсак, жер жүзүндө 14 миң суматрандык орангутан калган.
Президент Сооронбай Жээнбеков алдыдагы парламенттик шайлоо катуу саясий атаандаштыкта өтөрүн белгиледи. Бул тууралуу ал "Биринчи радиого" берген маегинде билдирди. "Аны баарыбыз көрүп жатабыз. Атаандаштыкка туруштук бере ала турган партиялар бар, бере албай турган партиялар бар. Ушул партиялардын ичинде партиянын идеясын, программасын элге жеткизгенге аракет кылган адамдардын арасында да айырмалар бар. Бул эми бийлик үчүн болгон күрөш да. Бийликке келүү күрөшү", - деди Сооронбай Жээнбеков. Буга байланыштуу президент коомчулук шайлоо процессине сөзсүз көңүл бурарын, күрөш абдан катуу атаандаштык менен өтөрүн белгиледи.
Бишкек шаарынын Свердлов райондук сотунда Бишкек ЖЭБин жаңылоодо "коррупция" беренеси менен айыпталган мурдагы 8 аткаминердин иши боюнча соттук отурум болуп өттү. Кечээ сот отурумунда прокурорлор тарабынан айыпталуучуларга тагылган айыптар угузулду. Мурунку премьер-министрлер Жантөрө Сатыбалдиев, Сапар Исаков, депутат Осмонбек Артыкбаев , Улуттук энергохолдингдин мурунку директору Айбек Калиев, "Электр станциялары" ишканасынын мурунку жетекчиси Салайдин Авазов , "Электр станциялары" ишканасынын башчысынын мурдагы орун басары Жолдошбек Назаров, Бишкек жылуулук электр борборун модернизациялоону башкаруу боюнча топтун мурдагы аткаруучу директору Темирлан Бримкулов жана мурдагы каржы министри Ольга Лаврова аларга тагылган айыптоолорго макул эместигин билдиришти. Айыпталуучуларга сөз берилген соң жактоочулар алардын баш коргоо чарасын өзгөртүү өтүнүчүн келтиришти. Судья кеңешме бөлмөсүнө барып келгенден кийин бул өтүнүчтү канааттандыруусуз калтырды. Ишти карап жаткан судья айыпталуучулар Жантөрө Сатыбалдиев, Сапар Исаков, Осмонбек Артыкбаев, Айбек Калиев, Салайдин Авазов, Жолдошбек Назаров жана Темирлан Бримкуловду 12-июнга чейин УКМКнын СИЗОсунда камакта калтыруу чечимин кабыл алды. Ал эми мурунку каржы министри Ольга Лаврова өлкөдөн чыкпоо боюнча тил каттын негизинде коё берилген. Окуянын чоо-жайына кайрылсак: Былтыр 26-январда Бишкек ЖЭБинде өндүрүштүк кырсык болуп, шаардагы үйлөргө берилген жылуулук 7 күнгө төмөндөгөн. Кытайдан алган 386 миллион доллар менен жаңыланган ЖЭБге карата сын-пикирлер күчөгөн. Бул факт боюнча кылмыш иши козголуп, тергөөнүн жүрүшүндө бир топ жооптуу кызматкерлер кармалган. Кийин КСДП бул боюнча билдирүү таратып, өндүрүштүк кырсык Бишкек ЖЭБинин жаңыланган бөлүгүндө эмес, эски бөлүгүнөн чыкканын белгилеген. Анда: "1961-жылы пайдаланууга берилген ЖЭБди реконструкциялоо шаарды кыйроодон аман алып калды. Мына ошол кыйроонун алдын алгандар бүгүн камакта отурушат", - деп жазылган. Андан кийин Жогорку Кеңеш ЖЭБдеги аварияга байланыштуу өкмөттүн 2017-2018-жылдардагы күз-кыш мезгилдерге даярдыгын "жетишерлик эмес" деп таап, күнөөлүүлөрдү жоопко тартуу боюнча токтомду караган.
Владимир Путин Орусиянын Украинага жасаган атайын аскердик операциясынын максатын айтты. Бул тууралуу орус президенти Калининграддагы мектеп окуучулары үчүн ачык сабак учурунда айткандыгын чет элдик басылмалар жазып чыгышты. “ Биздин аскерлердин милдети Донбасстын тургундарын жана Орусиянын өзүн коргоо. Украинанын аймагында түзүлүп жаткан жана Орусияга коркунуч туудурган "антиорусиялык анклавды" жок кылуу.
Мамлекеттик башкаруу тутумуна министрлик жана ведомстволордун жетекчилеринин ишин баалоо, көзөмөлдөө жана мониторингдөө үчүн КПІ механизмин (Кэй Пэрформанcэ Індіcатор – натыйжалуулуктун маанилүү көрсөткүчтөрү) ишке киргизүү керек. Бул туурасында премьер-министр Улукбек Марипов өкмөттүн кеңешмесинде Кыргыз Республикасынын 2020-жыл үчүн социалдык-экономикалык өнүгүү жыйынтыктарын кароо учурунда билдиргенин өкмөттүн басма сөз кызматынан кабарлашты. Ал белгилегендей, бүгүнкү күндө өкмөт алдында 100 күндүк программаны өз мөөнөтүндө жана сапаттуу ишке ашыруу маселеси турат. "Мамлекеттик орган жетекчилеринин күч-аракетин аталган программанын пункттарын аткарууга буруу зарыл. Мен мамлекеттик жана жергиликтүү бийлик орган жетекчилеринин ишин объективдүү баалоо үчүн КПІ тутумун киргизүү маанилүү деп эсептейм. Өлкөнү социалдык-экономикалык өнүктүрүү маселесинде тармактык органдар азык-түлүк коопсуздугун, азык-түлүк продуктуларына карата бааны кармоо жана турукташтырууну камсыздоо боюнча сапаттуу ишти жүргүзүүсү зарыл", - деди Улукбек Марипов. Премьер-министр саламаттыкты сактоо маселесине токтолуп, коронавирус инфекциясынан вакциналарды сатып алууга финансы каражаттарын издөө зарылдыгын белгиледи. Кеңешменин жүрүшүндө Кыргыз Республикасынын экономика жана финансы министринин биринчи орун басары Данияр Иманалиев Кыргыз Республикасынын 2020-жылкы социалдык-экономикалык өнүгүү жыйынтыктарын сунуштады. Ал белгилегендей, 2020-жыл дүйнөлүк жана улуттук экономиканын өнүгүүсүнө олуттуу таасирин тийгизди. Координацияланган акча-кредиттик жана салык-бюджеттик саясатты жүргүзүү натыйжасында өлкөдө инфляциянын деңгээли максаттуу көрсөткүчтүн чегинде турду, ал эми инфляциянын орточо жылдык көрсөткүчү 106,3 пайызды түздү. Экономиканы жеңилдетилген кредиттөөнү колдоого алуунун инструменттерин кеңири пайдалануу банк секторун стимулдаштырууга мүмкүндүк берди, натыйжада экономикага кредиттин 12,6 пайыз өсүшү камсыздалган (2020-жылдын декабрь айынын соңунда 168,9 миллиард сомду түздү). "Жеткиликтүү турак-жай 2015-2020" программасынын катышуучулары 6 247,4 миллион сом суммасына 5 086 ипотекалык кредит алды. Анын ичинен 2020-жыл үчүн жалпы суммасы 864,5 миллион сом саналган 474 кредит берилген. Кыргыз-орус өнүктүрүү фонду тараптан 2020-жылдын 1-декабрына карата 417 миллион доллар суммасындагы 2814 долбоор жактырылган. Талкуунун жыйынтыгы боюнча мамлекеттик аткаруу бийлик органдарына, өкмөттүн облустардагы ыйгарым укуктуу өкүлдөрүнө, Бишкек жана Ош шаарларынын мэрияларына экономикалык активдүүлүктү калыбына келтирүүгө багытталган бир катар тапшырмалар берилди.
Бүгүн, 21-июнда Жогорку Кеңештин жыйынында "Республика-Ата Журт" фракциясынан депутат Руслан Казакбаев Кыргыз мамлекети " Гооглэ-салык" киргизиши керектигин билдирди. "Көптөгөн ири компаниялар Фейсбук, Инстаграм өз товарларын жарнамалаганы үчүн чоӊ өлчөмдө акы төлөйт. Мисалы, ар университет Фейсбукка ай сайын 500 доллар өлчөмүндө акы төлөп турат. Биз дагы Кыргыз мамлекетинде "Гооглэ-салык" киргизишибиз керек, ошондо чоӊ киреше алабыз. Мындай салык Орусияда киргизилди. Окуу жайлары эле ушунча акы төлөп жатса, анда ири компаниялардын төлөмүн элестете бергиле. Айрым эксперттердин айтымында, андай мыйзам кабыл алынбагандыктан, биз 500 миллион сомдон 1 миллиард сомго чейин кирешени албай жатабыз. Ошондуктан биз Орусиянын тажрыйбасын колдонушубуз керек.
Өлкөдө электр жарыгын колдонуу кескин жогорулады. Бул тууралуу "Кыргыз энергетикалык эсеп борбору" ишканасынын басма сөз кызматынан билдиришти. Маалыматка караганда, өкмөттүн 30-апрелдеги токтомуна ылайык, аймактык энергетикалык компанияларга күз-кыш мезгили үчүн электр жарыгын колдонуу лимиттери бекитилген. Бирок КЭЭБдин анализи 5-октябрдан тарта электр энергиясын колдонуу кескин жогорулап, чектен ашып кеткенин көрсөткөн. 2020-жылдын 11-октябрына карата бир сутка ичинде 34 миң 546 миллион киловатт-саат электр энергиясы пайдаланылган. Ал эми 2019-жылы ушул эле убакыт аралыгында 24 миң 365 миллион киловатт-саат сарпталган. " Чектен ашкан керектөөсүнүн көбөйүшүнүн мындай тенденциясы Токтогул суу сактагычынан суунун ашыкча пайдалуу агып чыгуусуна алып келет. Бул дарыядагы агымдын аз болуу шартында жагымсыз жагдай.
Орусиянын Оренбург облусундагы 2 жарым миңдей Кыргыз жараны Казакстан аркылуу мекенине кайтып келе жатышат. Бул тууралуу Кыргыз өлкөсүнүн Тышкы иштер министрлигинен кабарлашты. Маалыматка ылайык, 1101 адам отурган 20 автобус 4-августта жолго чыккан. Ал эми 5-августта дагы 23 автобус менен 1356 жаран жолго чыкты. " Коронавирус эпидемиясына байланыштуу чек аралар жабылып, өлкөлөр ортосунда каттамдын бардык түрү токтогон. Өкмөт аралык сүйлөшүүлөрдүн негизинде учактар үчүн чартердик каттамдар гана уюштурулуп, Орусиядагы мигранттардын айрымдары Казакстан аркылуу автобус менен келе жатышат", - деп айтылат маалыматта.
Бүгүн, 12-декабрда УФC уюмунун чемпиону Валентина Шевченко Ош шаарына барды. Мушкер айымды Ош аба майданынан күйөрмандары тосуп алган. Валентина Шевченко ушул эле күнү Оштогу Султан Ибраимов атындагы драма театрда күйөрмандары менен жолугушуу өткөрөт. Жолугушуу 2 жарым саатка созулат. Буга чейин Валентина Шевченконун Жалал-Абад облусуна дагы барышы мүмкүн экени айтылган.
Бүгүн, 28-апрель . Күн ичинде болгон окуяларга саресеп салабыз. Башкы прокуратура президенттин ар-намысы жана кадыр-баркына шек келтирди деп "Заноза" сайтын бешинчи ирет сотко берди. Арызда сайттын жетекчиси Нарын Айып, Дина Маслова, "Заноза" сайтына жана укук коргоочу Чолпон Жакуповага 3 миллион сомдон доо коюлду. Октябрь райондук сотунун судьясы Чолпон Жакупованын мүлктөрүн камакка алуу чечимин чыгаруу менен бирге Жакупова, Маслова жана Нарын Айыпка өлкөдөн сыртка чыгууга тыюу салган. Бул жолу башкы прокурордун арыз жазышына 30-мартта Акыйкатчы уюштурган "Сөз эркиндиги жана тынч жыйналыштар” аталышындагы жыйында Чолпон Жакупованын айткандары жазылган макала себеп болгон. Анда укук коргоочу сөз сүйлөп “Президент журналисттерге асылып алды. Сот бүтө электе эле утуп чыгарына ишенип турат. Анткени акчаны каякка жумшаарын айтып жатат. Кайдан билет утарын же утпасын" деген эле. Индира Жолдубаева жетектеген Башкы көзөмөлдөөчү орган сайтка чыккан материал президенттин кадыр-баркына шек келтирет деп баалаган. Арызда президент мамлекет башчы катары элдин биримдигин сактоочу жана мамлекеттүүлүктүн жүзү болуп саналат деп баса көрсөтүлүп, “айрым булактар түрдүү ыкмалар менен бийликтин саясатын бузууга аракеттенишүүдө” деп жазылган. Доо арыз 2-майдан тартып каралат. Бийлик тараптан ММКны сотко берүү Алмазбек Атамбаевдин президенттик мөөнөтү аяктап бара жатканда күч алды. Март айында Башкы прокуратура "Заноза" сайтын жана Азаттык радиосун сотко берген эле. Анда Өмүрбек Текебаевдин Кипрге болгон сапары, “Ата Мекен” партиясынын юристтеринин кыйраган Боинг учагындагы жүк тууралуу билдирүүсү себеп болгондугу айтылган. Мындан сырткары Нарын Айыптын президенттин миллиондору жөнүндөгү макаласы боюнча да прокуратура сотко кайрылган. Өлкө башчы ММКлардагы жалган маалыматтардан улам агасы менен апасы каза болгонун айтып, арыздарын кайтарып албастыгын билдирген. Башкы прокуратура арызы менен Азаттык радиосун 20 миллион сом, "Заноза" сайтын 27 миллион сом, Жакупованы 3 миллион сом төлөтүүнү көздөп жатат. КСДП партиясы “24.кг” маалымат агенттигин жана укук коргоочу Рита Карасартованы , ар бирин 1 миллион сомдон сотко берген. Ошентип президент жана анын командасы Массалык маалымат каражаттары жана укук коргоочулардан жалпысынан 52 миллион сом өндүрүп алганы жатышат. Буга чейин жазган макаласы президенттин кадыр-баркына шек келтирет деп журналист Дайырбек Орунбековго 2 миллион сом төлөтүү милдеттендирилген. Жогорку Кеңештин депутаты Акылбек Жапаров да эки гезитти сотко берерин айткан. Сөз эркиндиги боюнча өткөрүлгөн иш-чаралар бийлик менен ММК ортосундагы тирешти азырынча жолго сала элек. Айтсак, 18-мартта өткөн сөз эркиндигин коргоого арналган жөө жүрүштөн кийин анын катышуучулары 5 суткага камакка алынган. Бул окуядан кийин жөө жүрүшкө катышкан бийликтин партиясынын депутаты Жанар Акаев КСДП фракциясынан чыгарылган. Кыргыз бийлиги өлкөнү демократия орногон мамлекет катары көрсөтүп келет. Анткени менен бүгүнкү күндө бийликтен башкача ойлонгон адамдарга, ММКларга миллиондук доо арыздары аркылуу Башкы прокуратура, УКМК, сот тармагы аркылуу басым жасалып, өлкөдө авторитардык режимдин айтылбаган мыйзамдары орной баштады. Өлкөнүн демократия жолунан бурулганы эл аралык уюмдардын изилдөөлөрүндө да көрсөтүлүүдө... Бишкекте кайрадан бычакташуу менен коштолгон окуучулардын мушташы катталды. Мушташ 27-апрелде борбордогу №91-кесиптик лицейдин окуучулары менен башка мектептин окуучуларынын ортосунда болуп, жыйынтыгында бир окуучу бычактан жаракат алып ооруканага түшкөн. Бычак сайган окуучу кийинчерээк милиция кызматкерлери тарабынан кармалды. Окуучулардын арасындагы уруш-талаштын бычакташууга жетиши биринчи жолу эмес. Эки жыл мурун сентябрь айында дал ушундай эки окуя болгон. 2015-жылы 16-сентябрда Аламүдүн-1 кичи районунда Бишкек шаарындагы №38-мектеп-гимназиясынын жана Республикалык олимпиадага даярдоо мектебинин окуучулары өз ара мушташып, массалык мушташка 23 окуучу катышып, алардын ичинен 6 өспүрүм жаракат алган. Бул бычакташуу спорт мектебинин айрым жетекчилеринин кызматтан бошотулушу менен жыйынтыкталган. 2015-жылы 19-сентябрда Бишкек шаарындагы кесиптик лицейлердин биринин окуучусу бычактан алган жаракатынан улам көз жумган. Лицейде футбол боюнча мелдеш өткөрүлүп, оюндун жүрүшүндө 2-3-курстардын студенттеринин ортосунда чыр чыккан. Иш-чара бүткөн соӊ алар мушташып, жыйынтыгында 18 жаштагы жигиттин моюнуна бычак сайылып, каза болгон. Ошол эле күнү Жумгал районуна караштуу Көк-Ой айылындагы мектепте танапис маалында 11-класстын окуучусу 9-класстын окуучусун жүрөк тушка катуу уруп, окуучу өзүнө келбей көз жумган. Ушул жылдын 19-январында Кочкор районунда жогорку класстын окуучулары бычакташып, бир окуучу каза болгон. Бир күндөн кийин 20-январда дал ушундай окуя Араван районунда болуп, үч окуучу ооруканага жеткирилген. Мектептин жетекчилерин кызматтан алуу менен эле окуучулар арасындагы кылмыштуулуктун, өлүмдөрдүн саны азайып кеткен жок. Мектеп менен катар баланы тарбиялоо менен аны кылмыштан оолак кармоодо ата-энелердин, коомчулуктун да жоопкерчилиги жогору. Мектептеги рекетти, алдуусу алсызына кордук көрсөтүү өңдүү кылмыштарды токтотуу үчүн өлкөгө орноп калган кримавторитеттердин культун жоюу керек, уюшкан кылмыштуу топтордун таасирин, алардын эл арасындагы популярдуулугун токтотуу керек. Бизде, тилекке каршы, андай адамдар аткаруучу бийликтин бардык бутактарында, ал эле эмес, мыйзам чыгаруучу бутак Жогорку Кеңешке чейин кылмыштуу дүйнөнүн элементтери аралашып кеткен... Бүгүн оппозиция өкүлдөрү кезектеги жыйынын өткөрүштү. Ага коомдук саясий ишмерлер Азимбек Бекназаров, Ахматбек Келдибеков, Адахан Мадумаров, Эмилбек Каптагаев, Исмаил Исаков, Жогорку Кеңештин депутаты Каныбек Иманалиев жана башка жарандык активисттер катышышты. Иш-чарада Конституцияга Элдик курултай институтун киргизүү сунушу айтылды. Анда Жогорку Кеңештин депутаттары, президент жыл сайын элдик курултайдын делегаттарына отчёт берип туруусу каралган. Эгерде институттун жалпы делегаттары отчётту “канааттандырарлык эмес” деп тапса президент отставкага кетип, Жогорку Кеңеш таркатылат. Жыйындын соңунда оппозиция өкүлдөрү тарабынан Элдик курултайды Конституцияга киргизүү, өкмөт тарабынан жарандарга берилчү паспорттогу “улуту” деген графаны алып салуу боюнча токтомду жокко чыгаруу чечими кабыл алынды. Жогорку Кеңешке депутаттык орундар партияларда 200 миң, атүгүл 500 миң долларга чейин бааланып сатылары көшөгө артында айтылып келе жатат. Бул көрүнүш күчөгөн сайын парламентке мыкты юрист, мыкты мугалим, мыкты врач, мыкты мамлекеттик ишмер, мыкты саясатчы, мыкты коомдук ишмерлер эмес, мандатты пайдаланып байлыгын көбөйткүсү келген соодагерлер, бизнесмендер келе баштады. Анын айынан мыйзам чыгаруучу органдын сапаты, эл алдындагы аброю кескин төмөндөп кетти.
Президент Садыр Жапаров бүгүн, 10-мартта өлкөгө расмий иш сапары менен келген Түркия Республикасынын тышкы иштер министри Мевлүт Чавушоглуну кабыл алды. Бул тууралуу президенттик аппараттан билдиришти. Саясий, соода-экономикалык жана маданий-гуманитардык чөйрөлөрдөгү кызматташуунун актуалдуу багыттары боюнча пикир алмашуу болду. Мамлекет башчысы быйыл отуз жыл толо турган кыргыз-түрк дипломатиялык мамилелеринин жогорку деңгээлин канааттануу менен белгиледи. Президент акыркы айларда эки өлкө ортосунда бир катар маанилүү маселелер чечилгендигин баса белгилеп, ошондой эле коронавирус пандемиясына каршы күрөшүүдө Кыргыз өлкөсүнө көрсөткөн жардамы үчүн Түркия тарапка ыраазычылыгын айтты. Садыр Жапаров өнөр жай кызматташтыгын кеңейтүүнүн, биргелешкен ишканаларды түзүүнүн, айыл чарба тармагында, ошондой эле текстиль, тоо-кен, гидроэнергетика жана башка тармактарда ишкер мамилелерди өнүктүрүүнүн маанилүүлүгүн билдирди. Мындан тышкары Садыр Жапаров маданий-гуманитардык өз ара байланыштардын жогорку деңгээлин канааттануу менен белгилеп, кыргыз тараптын ІВ Дүйнөлүк көчмөндөр оюндарын уюштурууда тажрыйбасы менен бөлүшүүгө жана көмөктөшүүгө даяр экендигин кошумчалады. Өз кезегинде тышкы иштер министри Мевлүт Чавушоглу Түркиянын президенти Режеп Тайип Эрдогандын саламын жана каалоо-тилектерин жеткирди. Ал эки өлкөнүн тышкы иштер министрлеринин деңгээлиндеги конструктивдүү диалог тууралуу айтып, түрк тараптын Кыргыз өлкесү менен тыгыз мамилелерди түзүүгө, биргелешкен кызматташуунун бардык багыттарындагы маселелерди илгерилетүүгө кызыкдар экендигине токтолду. Мевлүт Чавушоглу түрк тарап соода-экономикалык кызматташтыкты өнүктүрүүгө өзгөчө көңүл бурарын дагы баса белгиледи.
Бишкек шаарында жана Чүй облусунун аймагында спирт ичимдиктерин чыгаруучу жашыруун цехтердин ишмердүүлүгүнө бөгөт коюлду. Бул тууралуу бүгүн, 19-июлда УКМКнын басма сөз кызматынан билдирди. Маалыматка ылайык, тинтүү иштери Чүй облусунда, Бишкекте, анын ичинде "Ош базарындагы" “Берекет универсал” соода түйүндөрүндө жүргүзүлүп, ар кандай көлөмдөгү 3 миң 350 литрди түзгөн 16 миң 900 бөтөлкө жасалма алкоголдук ичимдиктер (арак, коньяк, виски жана текила) табылган.
Бишкекте Нарын облусунун мурдагы губернатору Адылбек Эсенбеков кармалды. Бул тууралуу бүгүн, 28-октябрда ишенимдүү булактардан билдиришти. Маалым болгондой, ал массалык баш аламандыкка чакырууга шектелип кармалган. Учурда Адылбек Эсенбеков Бишкек шаардык ички иштер башкармалыгынын убактылуу кармоочу жайына камалды. Ал буга чейин Нарын шаардык депутаттар кеңешинин төрагасы, 2015-жылы "Бир-Бол" саясий партиясынан Жогорку Кеңештин депутаттарын шайлоого катышып, буга чейин суу чарба башкармалыгынын башчысы болуп иштеген.
2022-жылдын сентябрь айындагы Кыргыз-тажик чек арасындагы окуя боюнча кылмыш иши козголуп, тергөө топтору тергөө иштерин жүргүзүп жатат. Бул тууралуу бүгүн, 25-январда Жогорку Кеңештин кезектеги жыйынында Аскер прокуратурасынын Тергөө кызматынын башчысы Акылбек Абдыраев билдирди. "Шектүүлөрдүн өзүнчө өндүрүшкө алынып, сотко өткөн учурлары бар. Учурда Аскердик прокуратуранын Баткен гарнизону тарабынан тергөө иштери жүрүп жатат", - деди Абдыраев. Белгилей кетсек, парламентте “2021-жылдын 16-сентябрында Дүйшөмбү шаарында кол коюлган Жамааттык коопсуздук келишим уюмунун аскерлерин (жамааттык күчтөрдү) биргелешип материалдык-техникалык жактан камсыздоо жана медициналык жактан камсыздоо жөнүндө макулдашууну ратификациялоо тууралуу” мыйзам долбоору каралууда. Эскерте кетсек, 2022-жылдын 14-17-сентябрь күндөрү Тажикстандын куралдуу кол салуусунун кесепетинен 63 Кыргыз жараны каза болуп, 198и түрдүү жаракат алган. Мындан сырткары 200 миңге жакын жаран коопсуз жайга эвакуацияланууга аргасыз болгон.
Жалал-Абад облустук клиникалык ооруканасында коронавирус жуктуруп алып, дарыланып жаткан 2 бейтап бүгүн ооруканадан чыгарылды. Маалыматты өкмөттүн аталган облустагы өкүлчүлүгү билдирди. Ага ылайык, үйүнө чыгарылган бейтаптар эки апта дарыланышкан. Кайталанып алынган анализдин жыйынтыгында аталган жарандардан коронавирус табылган эмес. "Рентгендин жыйынтыгы да канааттандырарлык экенин башкы дарыгер тастыктады. Адистердин билдиришинче, бул жарандарга үй шартында эч кандай чектөөлөр жок. Өкмөттүн облустагы өкүлү Нурболот Мирзахмедов бейтаптардын абалы менен таанышып, керектүү бет каптарды тапшырды.
"Коопсуз шаар" долбоору ишке ашса, жол кырсыктары азаябы деген суроонун негизинде порталынын соболуна КСДП фракциясынан депутат Төрөбай Зулпукаров жооп берди. Ал аталган долбоор ишке ашса, жол кырсыктары азаят деген үмүтү бар экенин белгиледи. "Эгерде жол кырсыгы азайбаса, аталган долбоорду ишке ашыруунун эмне кереги бар? Бирок бир гана видеобайкоолорго ишенбеш керек. Ички иштер министрлиги да иш алып барышы керек. Аталган министрликтин акыркы реформалары туура эмес болуп калган. Жол коопсуздук кызматынын аттарын өзгөрткөн. Бизде 10 жылдын ичинде жол кырсыгынан өтө көп адам каза болгон. Ошондуктан видеобайкоо орнотуунун талаптары күчөп кетти. 2004-2014-жылга чейин 10 миң 167 адам каза болуп, 61 миң 500 адам жаракат алган. Башкача айтканда, согуш учурунда дагы мындай болгон эмес. "Коопсуз шаар" долбоору керек", - деди Зулпукаров.
"Соңку кабардын" "Элдик кабар" бөлүмүнө окурман кайрылып, Нарын шаарында мечиттин жанындагы отургучта аял улгайган адамды башка-көзгө койгулап, уруп жатканын билдирип, окуянын видеосун да кошо жиберген . Аталган маселе боюнча Нарын ОИИБинин басма сөз катчысы Медина Султангазиевага кайрылганыбызда, ал буларды айтып берди. "Кечээ, 24-сентябрда кечки саат алты чамасында аталган факты боюнча маалымат келип түшкөн. Жүргүзүлгөн териштирүү иштеринин натыйжасында, 39 жаштагы А.Г. аттуу Нарын облусунун тургуну мас абалында К.Б. аттуу 63 жаштагы энесин сабаганы аныкталды. Жабыр тарткан К.Б.га экспертиза дайындалып, азыркы тапта Нарын шаардык ооруканасында дарыланып жатат. Азырынча жаңжалдын эмнеден улам келип чыккандыгы белгисиз. Учурда иликтөө иштери уланууда.
Бокс боюнча бир кездеги Дүйнөнүн абсолюттук чемпиону, орусиялык мушкер Костя Цзюнун уулу Тимофей Цзю профессионалдык рингде дебют жасады. 21 жаштагы мушкердин атаандашы австралиялык Зорран Кэсседи болду. Орусиялык басылмалар кабарлагандай, 6 раунддан турган беттеште орусиялык мушкер эсеп айырмачылыгында жеңишке жетишти. 3 калыс тең жеңишти Тимофейге ыйгарышты (60:54). Кошумчалай кетсек, Костя Цзю карьерасын 2005-жылы жыйынтыктаган.
Жогорку Кеңештин мурдагы депутаты Баткенде 1300 гектар жерге сары таш иштетүүчү үчүн лицензия алып алган. Бул туурасында "Баткен облустук ишкерлер бирлигинин" өкүлү Авазхан Чотбаев тарабынан маалым болду. Айтымында, Баткен шаарынын мэри ишкерлерге жер тилкелерин бөлүп берүү укугунан четтеп калган. Башкы прокурорго кайрылган ишкер лицензия алуу жылдап созуларын, бул маселеге прокуратуранын кийлигишүүсүн да суранды. "Жогорку Кеңештин мурдагы депутаты (атын атабай эле коёюн) сары таш иштетем деп 1300 гектар жерге лицензия алып алган. 5 гектар жерде деле сары ташты иштетсе болот да. Бул башка ишкерлерге тоскоол болот. Баткен шаарынын мэри дагы ишкерлерди колдосо жакшы болмок.
Бүгүн, 16-августта Биринчи Май райондук сотунун алдына чогулган Өмүрбек Текебаевдин тарапташтары 5 сааттан бери соттун өкүмүн күтүп жатат. Соттук отурумга Айбек Эрнис уулу төрагалык кылууда. Учурда Текебаевдин иши боюнча сотко келген милиция кызматкерлеринин саны 200дөн ашты. Текебаевди колдоп келгендердин арасында митинг кылып, нааразычылык көрсөткөндөр жок. Соттун имаратынын алдында Жогорку Кеңештин депутаттары: Алмамбет Шыкмаматов, Жанар Акаев, Каныбек Иманалиев, Наталья Никитенко, Аида Салянова, Сайдулла Нышанов, Бахадыр Сулайманов жүрөт.
Кыргыздын атактуу веложарышчысы Евгений Ваккер Индонезияда өтүүчү Жайкы Азия оюндарына катышат. Бул тууралуу Кыргыз Республикасынын велоспорт боюнча федерациясынан билдиришти. Аталган мелдешке даярдануу максатында Евгений Ваккер 4-17-август аралыгында Ысык-Көлдө окуу-машыгуу жыйындарын өткөрүүдө. Машыктыруучу Эркен Акрамовдун айтымында, Евгений Ваккер 43 чакырым аралыкка жана 145 чакырымга жарышат.
Орусиянын 84 аймагынан акыркы бир сутка ичинде коронавирус инфекциясы 8 миң 246 адамдан аныкталды. 143 адам каза болсо, 4 миң 489 бейтап айыгып чыкты. Бул тууралуу аталган өлкөнүн басылмалары жазышууда. Маалыматка ылайык, сутка ичинде коронавирус инфекциясы аныкталган адамдардын ичинен: Москва шаарында - 1 миң 359; Москва облусунда - 689; Санкт-Петербург шаарында - 252; Свердлов облусунда - 253 адам жана калгандары башка аймактардан. Бул көрсөткүч менен Орусиянын 85 аймагынан жалпы 537 миң 210 адамдан инфекция аныкталды.
Милиция кызматкерлери "көчөдө түкүрдү" делген кишини кармап алып, аны ары-бери сүйрөгөн видеосу интернетке тарап кызуу талкууланууда. Ал качан жана кайсы жайдан тартылганы азырынча белгисиз. Видеодон эки милиция кызматкери бир кишини жерге түкүрдү деген негизде кармап алып, айып пул төлөтүүгө аракет кылып жатканы, ортого арачыга түшкөндөр билбестик кылганын айтып, коё берип коюуну өтүнүп жатканын көрүүгө болот. Айрымдардын "тоодон келип билбестик кылыптыр, коё берип койгула" деп айткандарын угууга болот. Азырынча ИИМ бул жагдай боюнча түшүндүрмө бере элек. 1-январда эреже бузуу жөнүндө кодекс ишке кирген.
"Манас" кинотеатры Чоң зал "Три икса: Мировое господство" тасмасы. 11:30, 13:50, 16:10, 18:30, 20:50, 2310. Көк зал "Почему он?" тасмасы. 11:00, 16:00, 21:10, 23:30. "Закон ночи" тасмасы. 13:20, 18:20. Жашыл зал "Пассажиры" тасмасы. 10:20, 19:20. "Монстр траки" тасмасы. 12:40, 17:10. "Кредо убийцы" тасмасы. 14:50, 21:40, 23:50. Кызыл зал "Бажарики" тасмасы. 10:00, 14:00, 18:00, 22:00. "Шаардык келин Шарапат" тасмасы. Айтыш зал "Абысындар" тасмасы. 10:30, 17:10. "Атанын керээзи" тасмасы. 12:40, 19:30, 23:50. "Токол" тасмасы. 15:00, 21:50. Замандаш зал "План Б" тасмасы. 10:50, 14:50, 18:50.
Баткен облусуна караштуу Кадамжай районунда дөңгөлөк алмаштырып жаткан 3 жаранды сүзүп кеткен жактоочу бир айга камакка алынды. Бул тууралуу порталына Баткен облустук сотунун басма сөз кызматынан билдиришти. Маалыматка ылайык, Н . А . аттуу жактоочу бир айга убактылуу кармоочу жайга киргизилди. Ушул жылдын 22-апрель күнү болжол менен саат 21:00 чамасында Баткен облусуна караштуу Кадамжай-Айдаркен унаа жолунда Хонда-CРВ унаасы Айдаркен шаарынан Кадамжайга бара жатып, дөңгөлөк алмаштырып жаткан 3 жаранды сүзүп кеткен. Натыйжада Кадамжай районунун Жийделик айылынын тургуну 1993-жылы туулган Нурсултан Бөрүбаев окуя болгон жерден каза болгон. Ал эми П.Д. жана К.М. аттуу жарандар аймактык ооруканага жеткирилген. Ал эми унааны 1978-жылы туулган айдоочу Н . А. башкарып келе жаткан. Ал жол кырсыкка кабылганда мас абалда экени аныкталган. Бул факты Кылмыштардын жана жоруктардын бирдиктүү реестрине катталып, сотко чейинки өндүрүшкө алынган. Маалымат облустук жол кыймылынын коопсуздугун камсыздоо бөлүмүнөн тастыкталды. Айдоочунун баш коргоо чарасын Кадамжай райондук соту 25-апрель күнү карап чыгып, үй камагына чыгарган.
Балдардын ооруганы ата-энени түйшөлтөрү анык кеп. Ата-энелер кээде дарыгерге кеп-кеңеш алмак турсун, дарыланууга барууга мүмкүнчүлүгү болбой калышы мүмкүн. Ошондуктан үйдө отуруп балдар дарыгерине суроо берип, жооп алуу шартын түзүп келебиз. Бул ирет 35 жылдык тажрыйбасы бар врач-педиатр балдарда кеңири жайылган оорулар тууралуу суроолорго жооп берди. Эмнеге балдар тырмагын жешет? Эмнеге балдардын кулагынан сары суу агат?
118 колл-борборунда клиникалык ординаторлор, ыктыярчылар иштеп, өлкө боюнча 180 миңге жакын чалууну кабыл алышкан. Бул тууралуу Бишкек мэриясынын маалымат кызматынан кабарлашты. Аталган кызмат Кыргыз өлкөсүндө эпидемиологиялык кырдаал күчөгөн маалда бардык аймактарда күнү-түнү элге медициналык кеп-кеңеш берип турган. Маалыматка ылайык, колл-борбордо клиникалык ординаторлор, ыктыярчылар өлкө боюнча 179 миң 707 чалууну кабыл алышкан. Анын ичинен июль айында эле 108 миң 54 чалуу түшүп, рекорддук көрсөткүчкө жеткен. Ал эми Бишкекте июлда 42 миң 421 чалууга жооп беришсе, августта 18 миң 776 кайрылуу болгон. Эскерте кетсек 6-апрелден тарта Бишкек шаарынын мэриясы Кыргыз Республикасынын Саламаттыкты сактоо министрлиги жана шаардык саламаттыкты сактоо департаменти, ошондой эле "Сорос-Кыргызстан" фонду менен биргеликте Швейцария долбоору жана "Кыргызтелеком" ачык акционердик коому 118 линиясын ишке киргизген.
Бишкектин Манас-Киев көчөлөрүнүн кесилишинде 30-март күнү кечинде жеңил автоунаа күйүп кетти. Өзгөчө кырдаалдар министрлигинин билдиришинче, күйүп кеткен Мерседес үлгүсүндөгү унаа К.А.Абдылкасымовго таандык. Жол кырсыгына кабылган унаанын мотор тарабы күйгөн.
СУПЭР ТВ`нын “Жылдыздар кесибин алмаштырат” рубрикасынын кезектеги темасы автоунааларга байланыштуу. Берүүнүн буга чейинки каарманы ырчы Чолпон Талипбек кийинки катышуучуга унаа жуучу жайга барып унаа жуусун деген тапшырма калтырган эле. Бул тапшырманы “Жебе” тобунун солисти Кумар Сагынов аткарды. "Негизи мен жер үйдө жашап жүргөндүктөн унаамды өзүм эле жууп алчумун. Анан унаа жуучу жайларды иштеткен досторум бар. Ошол жакка барып акысыз жуудуруп алган күндөрүм болот. Унаанын жуулушу боюнча көп нааразычылык айта бербейм.
Депутат Евгения Строкова Бакытбек Жетигенов боюнча комиссиянын корутундусуна добуш берүүдө эл өкүлдөрүн залдан чыкпай турууга чакырды. Бул тууралуу ал бүгүн, 22-декабрда Жогорку Кеңештин жыйынында билдирди. "Депутаттарды залдан чыкпай турууга чакырам. Коркпой комиссиянын корутундусуна добуш берели", - деди ал. Учурда депутат Айсулуу Мамашова Бакытбек Жетигенов боюнча түзүлгөн депутаттык комиссиянын корутундусун окуп жатат.
Жалал-Абад облусуна караштуу Базар-Коргон районунун Сейдикум айылында Дэу Матиз үлгүсүндөгү унаа чабанды жана койлорду сүздү. Бул тууралуу облустук ички иштер башкармалыгынан билдиришти. Маалым болгондой, 17-мартта саат 21:00 чамасында ат минип алып, 200гө чукул койду айдап бараткан 39 жаштагы К.Ж . аттуу чабанды унаа сүзүп кеткен. Анын кесепетинен чабан өзү каза болуп, минип бараткан аты менен кошо 10дон ашык кою өлгөн. " Кырсыктан кийин чабан ооруканага бара жатканда жолдо каза болду. Кырсыкка кабылган унааны 61 жаштагы М.С . аттуу Базар-Коргондун тургуну айдап бара жаткан.
Өлкөдө 23.10.23 сандарын камтыган “өзгөчө” датада 115 түгөй баш кошту. Бул тууралуу Санариптик өнүктүрүү министрлиги билдирет. Маалымдалгандай, Бишкек шаарында жалпы 50 түгөй мамилелерин мыйзамдаштырган, анын ичинде 39 салтанат Бакыт үйүндө өткөн. Ош шаарындагы Бакыт үйүндө 22 салтанат өттү.
Чүйдүн Беловодск айылында шектүү кылмышкерлер тарабынан өлтүрүлгөн келин жана анын апасынын сөөгү бүгүн, 2-январда жерге берилди. Маркумдардын кошунасы Иван Ивановдун айтымында, кылмыш 31-декабрдан 1-январга караган түнү болжол менен саат 4 чамасында болгон. "Үй ээсинин балдары Жаңы жылды майрамдап досторунун үйүнө кетишиптир. Түнкү саат 4тө үйдүн дарбазасы тыкылдаганда келин балдарым келди го деп ачат. Эшиктин алдынан бет капчан кылмышкерлерди көргөн келин үйдү көздөй качканда башка атышыптыр. Андан кийин келиндин апасын да башка атып өлтүрүшкөн экен. 3 белгисиз адам үйгө кирип, ээсин коркутуп, 2 айлык небересинин башына мылтык такап, акча бер же болбосо атам дептир. Ал коркконунан үйдө болгон акчасын бериптир. Анан ал кылмышкерлердин бирөөсүн таанып калган окшойт, айтор аны да атышкан. Ок моюнга тийип аман калыптыр. Эсине келип милиция чакырыптыр. Наристеге тийишкен эмес. Бул окуяны мен кечээ түштө уктум. Кошунам чочко багып сатчу. Миллионер деле эмес болчу. Жетиштүү жашачу", - деди. Эске салсак, кылмышка шектүүлөр үйдөн 100 миң сом өлчөмүндөгү акча алып, андан сырткары 93 миң сомдук алтын зер буюмдарды уурдап кетишкен .
"Медиа-портал" бөлүмүндөгү сагыныч, кусалык тууралуу чыгармалардын бири - "Сагындым сени" ыры Кенже Дүйшеева менен Жумагүл Райымжан кызынын аткаруусунда жаңырат. Аталган ырдын клибин тартууда Кенже Дүйшеева арзышкандардын образын чагылдырган башкы каармандарды тартуу узакка созулганын айтат. "Жумагүл биздин көз алдыбызда чоңойгондуктан, анын өтө тартиптүү экенин билем, бирок ушунчалык тартынчаак, уялчаак экенин билчү эмесмин. Клипте өзүнөн кичинекей бала менен роль жарата турган болуп калды. Көп убакыт ошол экөөнү тартууга кетти окшойт. Себеби жигиттин көзүнө карай албайт, сүйлөй албайт, тиги жигит колунан кармаса, "кармаба" дейт. "Сагындым сени" деп ырдап жаткандыктан сүйгөн, сагынган адамдын образын жаратышы керек болчу да. "Жок, андай болбойт, жөн эле тартылалычы" деп, аябай тартынды. Бул нерсеге таң калдым. Баарыбыз күлүп жаттык", - дейт Кенже Дүйшеева. Клип кыйынчылыктарсыз, көңүлдүү тартылып, 2016-жылдагы ийгиликтүү болгон чыгармалардын катарын толуктаганын ырчы кошумчалай кетти.
Португалиянын "Спортинг" клубунун "Жозе Алваладе" атындагы стадиону футболчу Криштиану Роналдунун атына өзгөртүлүшү мүмкүн. Бул тууралуу чет элдик спорт басылмалары жазышууда. Маалыматка ылайык, учурда клуб менен оюнчунун өкүлдөрүнүн ортосунда сүйлөшүүлөр жүрүп жатат. " Стадиондун атын "Криштиану Роналду" же "Жозе Алваладе CР7" деп өзгөртүү боюнча сүйлөшүүлөр жүрүп жатат. "Спортингдин" жетекчилеринин пикиринде мындай кадам демөөрчүлөр менен келишим түзүүгө жакшы шарт түзүп, клубдун популярдуулугун арттырат ", - деп жазылат маалыматта. Криштиану Роналду футболдук карьерасын "Спортинг" клубунда баштап, 2003-жылы "Манчестер Юнайтед" клубуна өткөн. 2009-жылдан 2018-жылга чейин испаниялык "Реал Мадриддин" катарында ойногон.
Дүйнөлүк саламаттыкты сактоо уюму омикрондун 4 мутациясынын өзгөчөлүктөрүн изилдеп жатат. Бул тууралуу уюмдун жетекчиси Тедрос Гебрейесус брифингде билдиргенин чет элдик басылмаларда жазылды. Маалыматка ылайык, ал CОВІД-19 менен байланышкан өлүмдөрдүн көбөйүшүн белгилеп, өлкөлөрдү кайдыгер карабоого чакырып, омикрон катталгандан бери акыркы 10 аптада 90 миллион адам бул илдетти жуктуруп алганын эске салды. Айтымында, өлүмдүн көбөйүшүнө көпчүлүк омикрон коркунучтуу эмес жана жеңил өтөт деп сактык чараларын көрүүнү токтоткону себеп болууда. "Бир дагы өлкө кайдыгер карабашы керек жана пандемияга багынбашы зарыл. Бул биздин көз алдыбызда өрчүп жаткан өтө кооптуу вирус. Дүйнөлүк саламаттыкты сактоо уюму учурда омикрондун 4 мутациясын изилдеп жатат. Анын өзгөчөлүктөрүн аныктап албасак, аны менен күрөшүүнүн жолун табууга мүмкүн эмес. Вирус мутацияланып, өзгөрүп жатканына байланыштуу ага каршы вакцина да өзгөрүшү керек", - деген Тедрос Гебрейесус.
Ош облусунун Кара-Кулжа РИИБинин кызматкерине курал менен кол салган жаран кармалды. Бул тууралуу облустук милициядан билдиришти. Маалыматка ылайык, 3-февраль күнү Ош ОИИБинин жана Кара-Кулжа РИИБинин кызматкерлери тарабынан тынымсыз жүргүзүлгөн ыкчам иш-чаралардын натыйжасында 2021-жылдын 13-январында Кара-Кулжа РИИБинин кызматкерлерине ок атуучу курал менен кол салган жаран кармалды. "Кылмышка шектүү Кара-Кулжа районунун Биринчи-Май айылынын тургуну 46 жаштагы У.А. тергөө кызматына алынып келинди. Тергөөдө шектүү көп жыл мурун милиция кызматкерлери менен жеке пикир келишпестик окуяны эстеп, мыйзамсыз алып жүргөн ок атуучу куралын алып келип түн ичинде кызматкерлерди атып жибергендигин айткан. Түнү менен үйүнө кайтып келип, кийип жүргөн кийимин жана мылтыгын үйүндөгү мешке жагып жиберген.
Кыргыз-Казак чек арасында бир адам чек арачылардын огунан каза болду. Бул тууралуу Мамлекеттик чек ара кызматынан кабарлашты. Маалым болгондой, окуя бүгүн, 23-январда Талас облусундагы Манас районунун аймагында болду. "Үч белгисиз адам Манас районундагы Жайылган аймагынан 10-15 жылкыны Казакстандын аймагына чек ара аркылуу мыйзамсыз айдап өтүп баратканы аныкталган. Ал жерге чек арачылар жетип келип, аларды кармоо аракетин көрүшкөн. Бирок алар чек арачыларга каршылык көрсөтүшкөн. Колдорунда бычак болгон. Каршылыкты токтотуу үчүн чек арачылар эскертүү иретинде асманга карай ок чыгарышкан. Үч адам эскертүү берилгенине карабай каршылык кылууну токтотушкан эмес. Мындан улам чек арачылар алар тарапка карай ок чыгарууга аргасыз болгон. Жыйынтыгында каршылык көрсөткөндөрдүн бири октон жаракат алып, калган экөө Казакстандын аймагына качып өткөн. Ал эми октон жаракат алган адамга биринчи медициналык жардам көрсөтүлүп жатканда ал каза болуп калган" , - деп кабарлашты Мамлекеттик чек ара кызматынан.
Өлкөдө коронавирус инфекциясынан жабыркагандардын саны бүгүн, 3-ноябрга карата 60 миң 279га жетти. Түштүк аймактарда илдетти жуктургандардын саны өсүүдө. Саламаттыкты сактоо министрлиги ооругандардын көбөйүп жатканын жарандардын иммунитетинин төмөндүгү менен байланыштырды. Бул тууралуу министрдин орун басары Нурболот Үсөнбаев брифинг учурунда берилген суроолорго жооп берип жатып билдирди. "Учурда Баткен, Ош жана Жалал-Абад облустарында ооруну жуктургандардын саны өсүүдө, Бишкек шаарында кыйла жогору. Биз калктын иммундук катмарын изилдей баштадык.
"Коопсуз шаар" долбоорунун алкагында 6-мартка чейин дагы 9 көчөнүн кесилиштерине көзөмөл жабдыктары (камералар) орнотулат. Маалыматты Бишкек шаардык мэриясынын басма сөз кызматы билдирди. "Коопсуз шаар" долбоорун ишке ашыруунун экинчи этабынын алкагында жол эрежелерин бузган айдоочулардын жолдо жүрүүсүн көзөмөлдөй турган камералар төмөнкү көчөлөрдүн кесилиштерине орнотулат. 1. Бөкөнбаев-Манас көчөлөрү: 2. Чүй кең көчөсү-Манас көчөлөрү; 3. Чүй-Павлов көчөлөрү; 4. Жибек Жолу-Манас көчөлөрүнүн кесилиши; 5. М.Ганди-Боталиев көчөлөрү; 6. Жибек Жолу-Курманжан датка; 7. Ахунбаева-Байтик баатыр көчөлөрү; 8. Чүй-Абдрахманов; 9.Байтик баатыр-Горький көчөлөрүнүн кесилиштери. Көзөмөлдөөчү жабдыктарды орнотуунун кийинки этаптары 8-апрелде уланып, дагы 11 кесилишке коюлмакчы. Ал эми 10-майда дагы 8 көчө кесилиштерине орнотулат.
Ооганстандын түндүк-батыш тарабындагы Герат шаарынын мечиттеринин бирине куралданган эки адам кол салып, 29 адам каза болду. Бул тууралуу чет элдик басылмалар жергиликтүү бийликке шилтеме берүү менен жазып чыгышты. Маалыматка караганда, окуя 1-август күнү кечинде болгон. Куралданган адамдын бири мечитке намаз окууга келгендерди аткылап кирсе, экинчиси жардыруу уюштурган. Каза болгондордон сырткары 60 адам жаракат алып, ооруканага жеткирилген. Азырынча эч бир террордук уюм кол салууну "биз уюштурдук" деп айтып чыгыша элек.
Өзбекстандын өкмөтү толук курамда отставкага кетти. Бул тууралуу Олий Мажлисинин басма сөз кызматынан билдиришти. "Өзбекстан Республикасынын Конституциясынын 98-беренесине ылайык, министрлер кабинети ыйгарым укуктарын өткөрүп беришти. Президент өкмөттүн жаңы курамын түзгөнгө чейин бул курам өз ишмердүүлүгүн улантып турат.
Президент Сооронбай Жээнбеков маалымат каражаттарынын жетекчилери менен жолугушту. Анда мамлекет башчы Кыргыз мамлекетинде кыйын, күчтүү оппозиция бар экенин айтты. "Жарандык коом күчтүү, оппозиция өнүккөн. Демократияга коркунуч жок" , - деп билдирген президент.  порталы "Башка эч жерде жок күчтүү оппозициябыз бар". Президент Сооронбай Жээнбеков айткан күчтүү оппозиция учурда барбы?" деген собол салды. Жогорку Кеңештин экс-депутаты Асия Сасыкбаева оппозиция Алмазбек Атамбаевдин учурунда болгон, ал эми азыр ал такыр эле жок деген ойдо. "Менин пикиримде, учурда Кыргыз өлкөсүндө күчтүү оппозиция жок. Негизи эле айта турган болсок, учурда оппозиция жок деген ойдомун. Оппозиция Алмазбек Атамбаев президент болуп, өлкөнү башкарып турган кезде болгон. Ал эми учурда эч кандай оппозицияны көргөн жокмун.
Бүгүн, 5-июнда түнкү саат 3:00дөр чамасында Бишкек-Ош жолунун 239-чакырымында “ДАФ” үлгүсүндөгү оор жүк ташуучу унаа менен “Спринтер” үлгүсүндөгү автоунаа сүзүштү. Кырсыктан 2 адам каза таап, 2 адам жаракат алды. Бул тууралуу Өзгөчө кырдаалдар министрлигинин басма сөз кызматынан билдиришти. Маалыматка ылайык, Бишкек-Ош унаа жолунун 239-чакырымында, Чычкан капчыгайынын ичинде “ДАФ” үлгүсүндөгү оор жүк ташуучу унаа менен “Спринтер” үлгүсүндөгү унаа сүзүшкөн. Натыйжада "Спринтерде" болгон 1 аял, 1 эркек адам ошол жерден каза болуп, дагы 2 адам жаракат алган.
"Бизден кайсы бийликти колдоп жатасыңар деп сурагандар болуп жатат", - деп бүгүн, 7-декабрда Конституциялык кеңешменин жыйынында кеңешменин төрагасы Бекбосун Бөрүбашев билдирди. "Бизден кайсы бийликти колдоп жатасыңар деп сурап жатышат. Президенттик авторитардык бийликпи же Садыр Жапаровдун бийлигиби же партиянын бийлигиби? деп сурап жатышат", - деди ал. Ал депутат Кенжебек Бокоевдин эл өзү шайлаган депутатын чакыртып алуу механизмин киргизүү сунушун колдоду. "Акыркы 30 жылда эл бийлиги деген декларативдик мүнөз жазылып калган.
УКМК Бишкектин Октябрь РИИБинин кызматкерине издөө жарыялады. Бул тууралуу аталган кызматтан билдиришти. Маалыматка ылайык, келип түшкөн арызды аталган РИИБинин кызматкери С.Р. кызмат абалынан кыянаттык менен пайдаланып, андан 135 миң доллар алган. Кийин ар кандай шылтоолорду айтуу менен акчаны кайтаруудан баш тарткан. Бул факты боюнча сотко чейинки өндүрүш иштери башталган. Учурда С.Р. аттуу жаран издөөгө алынып, Бишкек шаарынын Биринчи Май райондук соту тарабынан камакка алуу түрүндөгү баш коргоо чарасы сыртынан тандалды. Азыркы учурда тергөө иштери жүрүп жатат. УКМК бул адамдан жабыркаган жарандар болсо, нөөмөт кызматынын телефонуна, 0702 23 32 43 WһацАпп номерине, ошондой эле күнү-түнү иштеген аймактык башкармалыктарга (ишеним телефондору) кайрылууларын өтүнөт: • Чүй:: • Жалал-Абад:; • Ош:;
Парламенттеги коалициялык көпчүлүк 14-мартта өлкөнү туруктуу өнүктүрүү аракеттери боюнча өкмөттүн маалыматын укту. Жыйында коалициялык көпчүлүктүн лидери Чыныбай Турсунбеков дүйнөдө, анын ичинде ЕАЭБ өлкөлөрүндө экономикалык каатчылык жүрүп жатканын белгиледи. "Тилекке каршы, айрым кыйынчылыктарды өз кызыкчылыгы үчүн пайдаланууну көздөгөн күчтөр дагы жок эмес. Ошондуктан бул багытта жасалып жаткан аракеттер тууралуу өкмөттүн маалыматын угуп, көйгөйлүү маселелерди ачык талкууга алуу чечимине келдик" ,- деди депутат.
Бүгүн, 23-апрелде Өкмөттүн Ош облусундагы ыйгарым укуктуу өкүлү Узарбек Жылкыбаев аймактардагы абал тууралуу кезектеги онлайн маалымат жыйын берди. Жыйында Ош облусундагы көмүр кен компанияларына жана үч цемент заводуна иштөөгө уруксат берилгени айтылды. "Айрым ишканаларга иштөөгө уруксат берүү зарылчылыгы келип чыкты. Мисалга алсак, ички рынокто цементке муктаждык пайда болгондуктан, Ноокаттагы бир жана Аравандагы 2 цемент заводу ишке кирди. Алар ачылары менен цементке кезекке тургандар көп болду. Ошондуктан ал жакта санитардык нормалардын сакталышын көзөмөлдөп жатабыз. Мындан тышкары Ош облусу боюнча 12 көмүр кенин иштеткен компаниялар бар. Аларга дагы уруксат берилди. Анткени эртең эле кыш келет. Казуу иштерин жандандырып, кыш мезгилине кам көрүп башташ керек. Бул компаниялар көмүрдү экспортко чыгаруу менен бирге ички муктаждыктарды дагы камсыздайт.
Вице-премьер-министр Максат Мамытканов президенттик шайлоону өткөрүүгө жарым миллиард сом кете турганын жыйын учурунда билдирди. "Президенттик шайлоого жарым миллиард сом кетет. Бул боюнча кечээ Каржы министрлиги маалымат берди. Анткени 2020-жылы жергиликтүү кеңештерге шайлоо болмок, алар болгон жок.
Египеттин мурдагы президенти Мухаммед Мурси соттук отурум учурунда каза болуп калды. Бул тууралуу 17-июнда чет элдик маалымат каражаттары жазып чыкты. Маалыматка ылайык, экс-президент соттук отурум учурунда эс-учун жоготуп жерге кулап түшкөн. " Соттук отурум учурунда Мурси судьядан сөз сураган, андан соң жерге кулап түшкөн. Залга чакырылган дарыгерлер анын көз жумганын билдиришкен. Мурси 2013-жылы ээлеген кызматынан бошотулган. Ал 2011-жылкы массалык баш аламандык жана айыпкерлердин түрмөдөн качышын уюштурган деген айып боюнча өлүм жазасына өкүм кылынган. Бирок ал өкүмдү кассациялык сот "далилдер жетиштүү эмес" деп жокко чыгарган. 2013-жылдын июль айынан бери камакта отурган Мурсиге 4 кылмыш иши козголгон", - деп айтылат маалыматта. Экс-президент Мухаммед Мурси сот бийлигине акарат келтиргени үчүн 2017-жылы 3 жылга эркинен ажыратылган.
Бүгүн, 18-октябрда Бишкек шаарынын Свердлов райондук сотунда милиция бөлүмүндө бычакталып өлтүрүлгөн Бурулай Турдали кызынын окуясы боюнча кезектеги соттук отурум өтүүдө. Кезектеги күбө Жайыл РИИБинде автоматчик кызматында иштеген Мирлан Макеев суралды. "Түнкү саат 12ге жакын Жол кыймылынын коопсуздугун камсыздаган кызматкерлер унаа менен келишти. Мен эшикти ачсам Марс Бөдөшов, Бурулай Турдали кызы, алардын досу жана жол коопсуздугун көзөмөлдөгөн эки кызматкер турган экен. Ал учурда кызды жарандарды кабыл алуу бөлмөсүнө киргизип кетишти. Менин негизги милдетим сырттан келген адамдарды нөөмөт бөлүмүнө жеткирип берүү жана кайра сырттагы өз ордума кайтуу. Ошол күнү ичкериде ызы-чуу болгонунан кирсем, эшикти талкалап жатышыптыр. Кирип карасак эки адам жерде кан болуп жаткан экен", - деген көрсөтмө берди. Сурак берип жатып Мирлан Макеев ошол күнү айыпталуучу Марс Бөдөшов кызга жолугуп алайын деп суранганда уруксат бербей койгонун айтты. Жабырлануучу тараптын жактоочусу делодогу бир учурга токтолуп, Макеев тергөө учурунда "уруксат бергем" деп айткан деди. Ал тергөө менен сурак учурундагы дал келбестикти белгиледи. Окуянын чоо-жайына кайрылсак: Ушул жылдын 27-май күнү Бишкек шаарында жигит кызды ала качып бара жаткандыгы боюнча милицияга маалымат түшкөн. Көп узабай жигит менен кыз бара жаткан унаа Сосновка айылындагы посттон токтотулуп, Жайыл райондук ички иштер бөлүмүнө жеткирилген. Милиция бөлүмүндө жигит кызга, андан соң өзүнө бычак сайып, оор абалда экөө тең ооруканага жеткирилген. Кыз алган жаракатынан улам көз жумган. Каза болгон кыз 20 жаштагы Бурулай Турдали кызы, ал эми жигит 29 жаштагы Марс Бөдөшов экендиги анык болгон. Бурулай Турдали кызы борбор шаардагы медициналык окуу жайлардын биринде окуй тургандыгын жана ушул жылдын август айында Марс Бөдөшовго эмес, башка жигитке турмушка чыгууга даярданып жатканын жакындары айтып беришкен. 4-июнда Бурулайдын өлүмү боюнча 23 милиция кызматкерине чара көрүлүп, анын катарында Чүй ОИИББинин башчысы Нурлан Сарчаев кызматтан алынган. Жайыл райондук прокуратурасы Кылмыш-жаза кодексинин 316-беренеси (шалаакылык) боюнча Жайыл РИИБинин кызматкерлерине кылмыш ишин козгогон.
Бүгүн, 17-ноябрда премьер-министр Сооронбай Жээнбеков баштаган өкмөт мүчөлөрү Жогорку Кеңеште ант беришти. Алардын берген антын президент Алмазбек Атамбаев кабыл алды. "Мен, (аты-жөнү), (кызматтын аталышы) кызматына киришип жатып өз элимдин, президенттин жана Жогорку Кеңештин алдында Кыргыз Республикасынын Конституциясын жана анын мыйзамдарын ыйык сактоого, Кыргыз Республикасынын элине ак ниеттүүлүк менен кызмат кылууга, жогорку ишеним менен мага жүктөлгөн милдеттерди чын ниетимден жана талыкпай аткарууга ант беремин. Берген антымды бузган учурда Кыргыз Республикасынын мыйзамдарына ылайык жоопкерчилик тартам", - деп айтылат анттын текстинде.
Вьетнамдын жашоочусу 64 жыл бою чачын кырктырган эмес, учурда чачынын узундугу 6 метрге жетет. Бул тууралуу чет элдик басылмаларда жазылат. Маалыматта айтылгандай, Нгуйен Тхи Динх алгачкы жолу чачын 19 жашында кырктырган. Мындан кийин анын башы катуу ооруп, ал узакка созулган ооруга айланган. Ата-энеси бир канча дарыгерлерге көрсөткөнү менен баш оорудан арылган эмес. Ошондо гана ал чач тарачка экинчи барбоону чечкен. Учурда Нгуйен Тхи Динх 83 жашта, ушул кезге чейин бир дагы жолу чачын кырктырган эмес жана чачын шампунь менен жууган эмес.
Казакстандын Жамбыл облусунда 29 жаштагы жарандан коронавирус аныкталган. Ал 23-мартта Кыргыз өлкөсүнөн Казакстанга барганын казак басылмалары жазып чыгышкан. Жабыркап жаткан адам Кыргыз жараны экенин Саламаттыкты сактоо министрлигинин коомдук саламаттыкты сактоо башкармалыгынын жетекчиси Айнура Акматова билдирди. "Коронавирус аныкталган Кыргыз жараны Казакстандагы медициналык жайлардын биринде обсервацияда.
БИШКЕК ШААРЫ Түнкүсүн -2°C Күндүз +12°C Күндүн узактыгы 11 саат 38 мүнөт. Күн саат 07:22де чыгып, 19:01де батат. Жаан-чачын Түнкүсүн жамгыр жаашы күтүлөт. Шамалдын ылдамдыгы Батыштан соккон шамалдын ылдамдыгы секундасына 4-9 метрге жетиши күтүлөт. ЧҮЙ ОБЛУСУ Түнкүсүн -2°C Күндүз +12°C Күндүн узактыгы 11 саат 38 мүнөт. Күн саат 07:19да чыгып, 18:58де батат. Жаан-чачын Түнкүсүн жамгыр жаашы күтүлөт. Шамалдын ылдамдыгы Батыштан соккон шамалдын ылдамдыгы секундасына 4-9 метрге жетиши күтүлөт. ТАЛАС ОБЛУСУ Түнкүсүн -5°C Күндүз +12°C Күндүн узактыгы 11 саат 39 мүнөт. Күн саат 07:31де чыгып, 19:10до батат. Жаан-чачын Түнкүсүн жамгыр жаашы күтүлөт. Шамалдын ылдамдыгы Батыштан соккон шамалдын ылдамдыгы секундасына 4-9 метрге жетиши күтүлөт. ЖАЛАЛ-АБАД ОБЛУСУ Түнкүсүн -2°C Күндүз +15°C Күндүн узактыгы 11 саат 40 мүнөт. Күн саат 07:28де чыгып, 19:08де батат. Жаан-чачын Түнкүсүн жамгыр жаашы күтүлөт. Шамалдын ылдамдыгы Батыштан соккон шамалдын ылдамдыгы секундасына 4-9 метрге жетиши күтүлөт. ОШ ОБЛУСУ Түнкүсүн -2°C Күндүз +15°C Күндүн узактыгы 11 саат 40 мүнөт. Күн саат 07:28де чыгып, 19:09да батат. Жаан-чачын Түнкүсүн жамгыр жаашы күтүлөт. Шамалдын ылдамдыгы Батыштан соккон шамалдын ылдамдыгы секундасына 4-9 метрге жетиши күтүлөт. БАТКЕН ОБЛУСУ Түнкүсүн -2°C Күндүз +15°C Күндүн узактыгы 11 саат 41 мүнөт. Күн саат 07:36да чыгып, 19:17де батат. Жаан-чачын Түнкүсүн жамгыр жаашы күтүлөт. Шамалдын ылдамдыгы Батыштан соккон шамалдын ылдамдыгы секундасына 4-9 метрге жетиши күтүлөт. ЫСЫК-КӨЛ ОБЛУСУ Түнкүсүн -4°C Күндүз +9°C Күндүн узактыгы 11 саат 39 мүнөт. Күн саат 07:07де чыгып, 18:46да батат. Жаан-чачын Түнкүсүн жамгыр жаашы күтүлөт. Шамалдын ылдамдыгы Батыштан соккон шамалдын ылдамдыгы секундасына 4-9 метрге жетиши күтүлөт. НАРЫН ОБЛУСУ Түнкүсүн -15°C Күндүз -5°C Күндүн узактыгы 11 саат 40 мүнөт. Күн саат 07:16да чыгып, 18:56да батат. Жаан-чачын Түнкүсүн жамгыр жаашы күтүлөт.
Бир сутка ичинде коронавирус инфекциясын жуктуруп алгандардын арасында 6 дарыгер бар. Мындай маалымат Саламаттыкты сактоо жана социалдык өнүгүү министрлигинен кабарлашты. Бишкекте – 3; Ош шаарында – 1; Чүй облусунда – 1; Талас облусунда - 1. Бир суткада стационардан 6 медкызматкер, үй карантининен 2 медициналык кызматкер айыгып чыкты.
Москвадагы өрттөн жаракат алып, №36-ооруканада жаткан мекендештерден кыргыз жигиттери кабар алышты. Санжар Медетов аттуу Кыргыз өлкөсүнүн жаранынын 'ге билдиришинче, биринин абалы оор. "Дарыгерлер бизди оорукананын ичине киргизишкен жок. Алар бизге Нурмухамед Кадыржановдун абалы жакшы , Уларбек Исраил уулунун абалы орточо, Кызбурак Калбай кызынын абалы оор экенин айтышты.
Белгилүү кикбоксчу, Евразиянын 2 жолку чемпиону, Европанын чемпиону, Дүйнө кубогунун ээси Канатбек Сыдыгалиев 44 жаш курагында мезгилсиз дүйнөдөн кайтты. “Бул чоң жоготуу жана кикбоксинг жамаатында чоң трагедия болду”,- дешти федерациядан. Спортчуну жакындары, достору жана кесиптештери эскеришет.
Кыргыз өлкөсүндө 13-15-октябрь күндөрү туруксуз аба ырайы күтүлүп, жаан жаайт. Айрым тоолуу аймактарда жааган жаан карга айланышы күтүлүүдө. Бул тууралуу ӨКМнын басма сөз кызматы билдирди. Маалыматка ылайык, 14-октябрда Чүй, Талас өрөөндөрүндө жаан карга айланып, тоо этектеринде жана тоолуу райондордо кар жаашы күтүлөт. Батыштан соккон шамалдын ылдамдыгы секундасына 18-23 метрге жетиши мүмкүн. "Мындай туруксуз аба ырайы унаа, энергетика жана коммуналдык кызматтардын ишин жана жайлоолордо малды кармоону кыйындатат. 15-октябрда түнкүсүн Чүй, Талас, Ысык-Көл облустарынын дыйканчылык аймактарында жана Ош, Жалал-Абад, Баткен облустарынын тоо этектеринде абанын температурасы -1…-3° градуска төмөндөп, үшүк жүрүшү күтүлөт. Мындай үшүктүн жүрүшү жыйналбаган жашылча жемиштер үчүн коркунучтуу. Бийик тоолуу аймактарда жолдор тайгак болуп, кар күрткүсү орун алат.
"Бүгүн Жогорку Кеңеште чыныгы шоу болуп жатат" , - деп бүгүн, 16-ноябрда депутат Иса Өмүркулов парламент жыйынында тартип бузулуп жатканына нааразычылыгын билдирди. "Бүгүнкү жыйында температура жогорулап кетти. Сүйлөөгө жазылган депутаттар суроо берип сүйлөп, анан кайра сүйлөөгө жазылышууда. Регламент дегенди унуттук. Талкуунун жыйынтыгында токтом кабыл алабызбы же эмне кылып бүтүрөбүз? Ушуну жакшылап чечип алып, шоуну аяктасак" , - деди Өмүркулов.
Бишкекте 83 жаштагы апаны почтадан чыккандан кийин тоноп кеткен деп шектелип, 26 жаштагы жаран кармалды. Бул тууралуу Бишкек ШИИББинин басма сөз кызматынан билдиришти. Маалыматка ылайык, 24-сентябрь күнү Бишкек шаардык Травматология жана ортопедия илим изилдөө борборуна жамбаш сөөгү сынган апа келип түшкөнү боюнча маалымат милицияга кабарланган. Ооруканага барган кызматкерлер ал 1936-жылы туулган Ж.Б. аттуу жаран экенин аныкташкан. Аны 23-октябрда саат 15:30 чамасында 4-кичи райондо жайгашкан почтадан чыгып келе жатканда белгисиз жаран сумкасын чулуп качып кеткен. "Бул факты Кылмыштардын жана жоруктардын бирдиктүү реестрине катталып, шектүүнү издөө иштери улантылып, шектүү катары 26 жаштагы жаран кармалган. Анын үйүнө тинтүү жүргүзүлүп, анда ТТ үлгүсүндөгү тапанча табылган.
Буга чейин Бишкек шаарындагы тургундар арасында жылуулук энергиясы үчүн эсептелген төлөм боюнча бир катар нааразычылыктар пайда болгон. Мындан улам бүгүн, 6-декабрда Бишкек шаардык мэриясы жылуулук энергиясы үчүн төлөм кантип эсептеле турганын түшүндүрдү. Мэриянын тараткан маалыматына караганда, жылуулук үчүн төлөм Энергетика жана газ боюнча мамлекеттик инспекциясы тарабынан иштелип чыккан методика менен эсептелет. " Турак жайдын жылуулук энергиясына болгон керектөөсү долбоордук документтердин негизинде аныкталат. Эгер алар жок болсо анда ирилештирилген эсептик формула боюнча, тактап айтканда, имараттын тышкы көлөмү, дубалдын конструкциясынын материалы, имараттын салыштырма жылуулук мүнөздөмөсү боюнча эсептелет. Келишимге ылайык, жылуулук энергиясын калкка жеткирүүчү бөлмөнүн ичиндеги аба температурасын +18ден жогору камсыздап бериш керек. Эгер бөлмө ичиндеги температура бир суткадан ашык +18ден төмөн болсо, керектөөчү жылуулук менен камсыздоочуга кайрыла алат. Анын негизинде жылуулук энергиясы үчүн кайра эсептешүү жүрөт ", - деп айтылат маалыматта. "Бишкек жылуулук тармагы" ишканасынын телефон номери: - 61-11-69 - керектөөчүлөрдү колдоо борбору; - 36-57-19, 30-07-67 - Борбордук райондун нөөмөттөгү инженерлери; - 51-06-22, 21-74-06 - Түштүк райондун нөөмөттөгү инженерлери; - 56-85-58 - диспетчердик кызматы. "Бишкек жылуулук энергия" коммуналдык ишканасы: - 49-00-86, 49-02-65 - диспетчердик кызматы; - 21-28-47 - абоненттик бөлүм.
Кыргыз Республикасынын Өкмөтүнө караштуу Экономикалык кылмыштуулукка каршы күрөшүү боюнча мамлекеттик кызматы тарабынан Баткен облусунун Кызыл-Кыя шаардык сот аткаруучулар бөлүмүнүн улук сот аткаруучусу 10 миң сом пара алып жаткан жеринен кармалды. Бул тууралуу мекеменин маалымат кызматынан билдиришти. Экономикалык кылмыштуулукка каршы күрөшүү боюнча мамлекеттик кызматына М.С. аттуу жаран Баткен облусунун Кызыл-Кыя шаардык сот аткаруучулар бөлүмүнүн улук сот аткаруучусу Ш.К.га карата чара көрүүнү айтып, арыз менен кайрылган. Арыздануучунун айтымында, башкы сот аткаруучу Ш.К. кызматтык абалынан пайдаланып арыздануучунун кыймылсыз мүлкүнө салынган айыпты алып салуу жөнүндө соттун чечимине карабай мыйзамсыз түрдө ага коюлган алгачкы доонун 10 пайызын 18 миң 600 сом жана кыймылсыз мүлккө салынган айыпты жокко чыгаруу үчүн кошумча 10 миң сом талап кылган. Экономикалык кылмыштуулукка каршы күрөшүү боюнча мамлекеттик кызматы тарабынан жүргүзүлгөн териштирүү иштеринин жыйынтыгында 23-июль күнү Баткен облусунун Кызыл-Кыя шаардык сот аткаруучулар бөлүмүнүн улук сот аткаруучусу Ш.К. кызматтык ордунда пара алып жаткан жеринен кармалган. Аталган факты Кылмыштардын жана жоруктардын бирдиктүү реестринде катталып, Кылмыш-жаза кодексинин 326-беренесинин 1-пункту ( опузалап пара алуу ) менен сотко чейинки өндүрүшкө алынган.
Кокустап, жамбаш сөөгүн сындырып алып, жарым жылдан бери төшөктө жаткан ырчы Малик Аликеев Бишкектеги Травматология жана ортопедия илим изилдөө борборуна жаткырылганы кабарланган. Учурда ал тиешелүү медициналык кароодон өтүүдө. Эгерде кароонун жыйынтыгы жакшы деп чыкса, анда жамбаш сөөгүнө операция жасалары күтүлүүдө. " Төшөктө жатып калгандан кийин элдин деми чыйралтып, колума комузумду алганга түрткү болду", - деген ырчы СУПЭР ТВ каналына курган маекте. "Менин төшөктө жатып калганым коомчулукка тарап кеткенден кийин ар тараптуу жардамдар боло баштады. Элден айланса болот. Чыгармачылыктагы кесиптештерим дагы абдан чоң жардам беришти. Мен ооруп калгандан кийин айылда жарым жыл болдум. Бул аралыкта мени апам жана эжем карап жатышты. Апамдын мага көрсөтпөй ыйлап алган күндөрү да болду.
порталынын "Суперстан" бөлүмүндө "Хакердин сыры: ал кантип иштейт?" деген тема талкууга алынууда. Темадагы билдирүүлөр: "Менимче, алар жөнөкөй эле, башкалар байкабаган нерсе менен хакерлик кылат. Бирок ал нерсеге биздин оюбуз жетпейт, ошондуктан алар өздөрүнүн сырларын ачпайт, ачса жөнөкөй эле нерсе болуп чыкса керек". "Тескерисинче, сырын ачып, сага үч күн түшүндүрсө да мээңе кирбейт, мага ишенип коё бер". "Хакер (англис тилинен “һаcкэр” – “кесүүчү”, “бузуп салуучу” деп которулат) – компьютердик системдер менен программаларды ийне-жибине чейин кылдат билген адам. Башында хакерлер деп программалык камсыздоодогу каталарды бат оңдогон кишилерди аташчу. Мындай оңдоолордун оройлугуна байланыштуу ал жумуштар балталап салуу катары мүнөздөлчү. Ошол себептен “хакер” аталышы пайда болгон". "Дүйнөгө белгилүү хакердик чабуулдардан мисал келтирели. Эгерде дүйнөдө хакердик сынактар өткөрүлсө, анда Кевин Митник (АКШ) калыстар тобунун төрагасы болмок. Ал 1983-жылы Пентагондун жашыруун маалымат сактаган компьютерине жашыруун кирүүгө мүмкүнчүлүк тапкан. Ошол үчүн 1988-жылы камакка алынып, досунун саткынчылыгынын айынан 1 жылга эркинен ажыратылган". "Кыргыз жеринде бир нече жыл мурун өздөрүн “Кислотный дождь” аташкан хакерлердин тобу өлкөбүздүн көптөгөн компьютерлерине вирустук чабуулду жаадырып элге таанылышкан. Алардын шакирттери учурда да бар экендиги тууралуу кептер айтылып келет". "Көп учурларда шыктуу хакерлер жогорку окуу жайларын бүтүшпөйт, кээ бири мектепти бүткөндүгүн тастыктаган аттестаты менен дагы мактана алышпайт. Хакерлерди даярдоочу атайын окуу курстары жок. Алардын көбүнчөсү "самоучкалар" болушат". "Хакерлер бир эле иш менен айлар, жылдар бою алек болушат. Алар эрикпей иштерин так аткарышат, бир да ката болбойт, шашпай баарын ойлоп, эсептеп, "кандай кылсам болот, эмне кылсам жабырлануучулар мени билбей калат" деген сыяктуу суроолорго шашпай кенен ойлонуп, анан ошол жообуна 100 пайыз ишенгенден соң гана аны ишке ашырууга киришет". "Эмнеси болсо да, мамлекетибизге күчтүү хакерлер керек экендиги, министрликтердин жеке сайттарына кайра-кайра чабуул коюлуп жаткандыгы далилдеп жатат".
Алтынбек Максутов маданият, маалымат, спорт жана жаштар саясаты министринин милдетин аткаруучу болуп дайындалды. Бул тууралуу президенттик администрациядан билдиришти. Маалыматка ылайык, аны маданият, маалымат, спорт жана жаштар саясаты министринин милдетин аткаруучу кылып дайындоого өлкө башчы Садыр Жапаров кол койду.
Кечээ, 9-сентябрда эртең менен саат 09:00дө "Ош" эл аралык аэропортунан Москвага учат деген учак 20 саат кечигип, бүгүн таңга маал 05:20да учуп кетти. Бул тууралуу аэропорттун маалымат кызматынан билдиришти. "Ош эл аралык аэропортунан Москванын "Жуковский" аэропортуна уча турган учак бүгүн таңга маал 05:20да учуп кетти. 10 киши учуудан баш тартып, 156 жүргүнчү учуп кетти", - деди аэропорттун маалымат кызматы. 9-сентябрь күнү "Ош" эл аралык аэропортунан эртең менен 09:00дө учат деген учак алты жарым сааттан бери учпай турганын айтып окурман порталына кайрылган.
ІІ Дүйнөлүк көчмөндөр оюндарынын ачылышынан кийин ипподром таштандыга толду. Атайын таштандылар үчүн челектер орнотулганы менен, көрүүчүлөр орундуктарга суусундуктардын идиштерин, баштык, кагаздарды таштап кетишкен. Аларды түнү менен "Тазалык" кызматы тазалап чыкканы маалым болду. Аземден чыккан элди автобустар жакынкы аймактарга бекер жеткиришти. Жолдо узундугу 1 чакырымдай унаа тыгыны жаралып, айдоочулар тыгында 30 мүнөттөй туруп калышты. Жол тыгынын ондогон патрулдук милиция кызматкерлери көзөмөлдөп жатышты.
Ош шаарында Жогорку Кеңештин Укук тартиби, кылмыштуулук менен күрөшүү жана коррупцияга каршы аракеттенүү боюнча комитетинин көчмө жыйыны өттү. Бул тууралуу калаа мэриясынан билдиришти. Маалыматка ылайык, 19-декабрда болгон иш-чарага Жогорку Кеңештин депутаттары Сүйүнбек Өмүрзаков, Искендер Матраимов, Айбек Осмонов, Шайлообек Атазов, Алишер Эрбаев, Алишер Козуев, Карим Ханджеза, Ош шаарынын мэри Бакытбек Жетигенов, президенттин Ош облусундагы өкүлү Зиядин Жамалдинов , Ош шаардык кеңешинин депутаттары, укук коргоо жана көзөмөлдөө органдарынын жетекчилери жана тургундар катышты. Жыйында прокуратура, укук коргоо органдарынын жетекчилери кылмыштуулук менен күрөшүү, коомдук коопсуздукту камсыз кылуу, коррупцияга каршы күрөшүү багытында учурдагы абал боюнча маалымат беришти. Мындан сырткары Ош шаарынын вице-мэри Сонунбек Жунусбаев сел жана суу ташкындары учурунда шаарды ичүүчү суу менен камсыздоо боюнча жүргүзүлүп жаткан иштерге токтолуп, депутаттардын суроолоруна жооп берди.
Бүгүн, 10-мартта Жогорку Кеңештин жыйынында депутат Надира Нарматова бош турган мечиттерде бала бакча ачууну сунуштады. Айтымында, пандемиядан улам көптөгөн социалдык объектилердин курулушу жана оңдоо иштери бүтпөй келет. Өлкөдө бала бакчалар жетишсиз, аларды курууга бюджетте каражат жок. "Кыргыз жергесинде айылдарга мечит салган кайрымдуулук уюмдары бар. Бир айылда бир нече мечит бар, кээ бирлери бош калат. Бул мечиттер билим берүү максатында курулгандыктан бала бакча катары колдонсо болот. Бир айылга бир мечит жетет. Имамдар, тургундар бир мечитке чогулуп турса болот. Ал эми бош мечиттер бала бакча катары ачылса, менимче эл колдойт.
Кара-Балта жолунан автоунаа эмес, араба өтө албайт. Бул тууралуу бүгүн, 9-февралда Жогорку Кеңештин жыйынында “Бир бол” фракциясынан депутат Бакирдин Субанбеков билдирди. “Бишкек-Кара-Балта жолу эл аралык болуп эсептелет. Бул жолдон Жалал-Абад, Ош, Талас, Баткен облустарына унаалар каттап турат. Карап көрсөк, күнүнө 50 миңден ашык автоунаа өтөт экен. Жакында Кара-Балта тарапка бардым, жолдун абалы оор. Транспорт министри ушул жолдон өзү качан өттү экен?
Орусияда 5-кабаттан кулап кеткен Жаркынай Юсупова боюнча элчилик тактоо иштерин жүргүзүп жатат. Бул тууралуу порталына Орусиядагы кыргыз элчилигинин басма сөз кызматынан билдиришти. " Жаркынай Юсупова боюнча маалыматыбыз бар, учурда тактоо иштерин жүргүзүп жатабыз. Элчиликке Орусиядагы Кыргыз диаспорасы да ал кыз боюнча кайрылуу жасашты. Дүйшөмбү күнү биздин кызматкерлер барып өзү менен сүйлөшүшөт ", - деп билдиришти басма сөз кызматынан.
Нур-Султан менен Алматы шаарында митингге чыккан 26 адам кармалды. Бул тууралуу казакстандык басылмалар жазып чыгышты. Маалыматка ылайык, кечээ, 26-октябрда аталган шаарларда мыйзамсыз митингдер болгон. "Башкы прокуратура мыйзамсыз митингге чыккандарга административдик чара көрүлөрүн билдирди.
Бүгүн, 12-ноябрда президенттин милдетин аткаруучу, премьер-министр Садыр Жапаров Жамааттык коопсуздук жөнүндө келишим уюмунун башкы катчысы Станислав Зась менен телефон аркылуу сүйлөштү. Президенттин милдетин аткаруучу Садыр Жапаров Кыргыз Республикасы ЖККУнун алкагындагы ар тараптуу кызматташтыктын өнүгүшүнө артыкчылыктуу маани бере тургандыгын жана Уюмдун аймактагы коопсуздуктун иштиктүү механизми катары дареметин бекемдөөгө кызыкдар экендигин баса белгиледи. ЖККУнун Башкы катчысы Станислав Зась өз кезегинде ушул жылдын декабрь айына өткөрүү пландаштырылган ЖККУнун Жамааттык коопсуздук кеңешинин кезектеги сессиясына карата даярдыктардын жүрүшү тууралуу кеңири маалымат берип, ошондой эле Уюмдун жакынкы мезгилге артыкчылыктуу багыттары тууралуу кабарлады.
ИИМдин Башкы штабынын жетекчиси болуп, милициянын полковниги Эркин Баев дайындалды. Бул тууралуу бүгүн, 24-августта Ички иштер министрлигинен билдиришти. Айта кетсек, Эркин Баев 1967-жылы туулган. 1989-жылдан тарта ички иштер органдарында милиция кызматкери катары кызмат өтөп баштаган. Бир катар жетекчилик кызматтарда иштеп, ИИМдин Коомдук коопсуздук башкы башкармалыгын, ИИМдин Патрулдук милиция башкы башкармалыгын жетектеген.
Бишкекте транспорт каражаттарын каттоо боюнча калкты тейлөө борбору иштей баштады. Бул тууралуу ИИМдин басма сөз кызматы билдирет. Маалыматка ылайык, ИИМдин “Унаа” мамлекеттик мекемесинин Аламүдүн бөлүмүнүн базасында Элебесов көчөсүнүн №206 дарегинде жайгашкан транспорт каражаттарын каттоо боюнча калкты тейлөө борбору иштей баштады. Борбор “бирдиктүү терезе” принциби боюнча иштейт. Ар бир кыргызстандык жаран катталган жерине карабастан өз унаасын каттай алары айтылат. "Бардык транспорт каражаттарын эсепке алуу жана каттоо процесстери автоматташтырылган жана жалпы тутумга интеграцияланган. Транспорт каражаттарын каттоо боюнча калкты тейлөө борборунун жалпы аянты 2000 чарчы аймакта жайгашкан, ал эми имараттын аянты 300 чарчы. Жарандардын ыңгайлуулугу үчүн кондиционер тутуму орнотулган, электрондук кезек күтүү, маалымдоо стенди жана күтүү бөлмөсү каралган. Банктардын кассалары иштейт, ошондой эле төлөмдөрдү кабыл алуу үчүн терминалдар орнотулган. Паркинг аянты 200 унаага ылайыкталган" , - деп жазылат маалыматта. Сынак залы видеобайкоо камерасы менен жабдылган, ал эми практикалык экзамендерди кабыл алуу автодромдо чыныгы жол шартына мүмкүн болушунча жакын режимде жүргүзүлөрү маалымдалат. "Транспорт каражаттарын каттоо боюнча калкты тейлөө борборунда автоунааларды каттоо үчүн 10 кабинка, айдоочулук күбөлүктү тариздөө үчүн 3 кабинка иштейт. Кошумча даяр документтерди жана мамлекеттик номур белгилерин берүү үчүн өзүнчө кабинка жайгаштырылган. Транспорт каражаттарын каттоо боюнча калкты тейлөө борбору күнүнө 300гө чейин унаа сүйүүчүлөргө кызмат көрсөтө алат" ,- деп жазылат билдирүүдө.
Борбордук шайлоо комиссиясына 8-июлдан 4-октябрга чейин 142 даттануу арызы түштү. Бул тууралуу аталган комиссиянын мүчөсү Алмазбек Асаналиев маалымат жыйында билдирди. "Анын 21и канааттандырылды, 74ү канааттандырылган жок, 12си укук коргоо органдарына жөнөтүлдү. 14ү маалымат катары түштү, 2си кайра кайтарылып алынды, 18и маалыматты түшүндүрүп кат жөнөтүлдү.
порталынын "Суперстан" бөлүмүндө "Ким МАИчиге канча акча берген?" деген темада форумчулар окуялар тууралуу ой бөлүшүп жатышат. Темадагы билдирүүлөр: "МАИ кызматкерлерине ким канча акча берет? Мен, мисалы, эң көп дегенде 1000 сом берсем, аз дегенде 100-200 сом берип кутулам". "МАИ акелерге дайыма акча берип турам. Ышкырыгы 20 сом болсо, эң көп бергеним 500 сом болгон". "Бир жолу жумуштан түнкү бирлер чамасында чыгып, үйгө кетип баратып МАИ кызматкерлерине кармалгам. Жолдор аңгыл-дөңгүл болгондуктан, жайпап айдап келе жаткам, мени мас деп ойлошуптур. Жанымда айдоочулук күбөлүгүм да жок болчу, "унаадан түшүңүз" деп калышты. Унаадан түшкөндөн уялганымды айтпагыла, анткени кыска шорты кийип алгам. Ар кайсы нерсени айтып жатып 1000 сом берип кутулгам. Андан кийин МАИчилер тосо элек, тоспой эле коюшсун". "Өткөндө жол чырактын кызыл жарыгы күйүп жатканына карабай өтүп кеттим. МАИ аке тосуп "үка, өлдүң" дейт. Аны-мунуну кулакка илип, чөнтөктө болгон акчаны тыйынынан бери кошуп бердим. Жакшысы, капчыкта аз эле акча бар экен". "МАИчилердин көбү менен жумушум аркылуу жакшы тааныш болуп калганыма байланыштуу айып пул деле төлөбөйм. Бирок ар бир бузган эрежем үчүн жетекчиликтен кагуу жеп турам". "Эсимде, мындан 5 жыл мурда, жол чырактын кызылы күйүп туранда өтүп кетип, МАИ кызматкерине 1 доллар бергем. Ал кызматкер менден 300 сом сураган, майда акча жок болгондуктан, 1 доллар берип кутулуп кеткем".
Бишкекте элдик дарыгердин небереси адамдын өлүмүнө шектелип кармалды. Бул тууралуу бүгүн, 27-апрелде Бишкек шаардык ички иштер башкы башкармалыгынан билдиришти. Маалыматка караганда, үстүбүздөгү жылдын 1-март күнү Кара-Балта шаарынын тургуну 42 жаштагы И.Т. аттуу күйөөсүн аракечтиктен арылтуу үчүн Учкун жаңы конушундагы элдик дарыгерге алып барган. 2-март күнү И.Т. кетем деп чыр чыгаргандыктан элдик дарыгердин небереси сабап салган. Жабырлануучу катуу соккудан улам 3-март күнү каза болуп калган. " Жогорудагы факт боюнча кылмыш иши козголуп, кылмышка шектүү катары 1993-жылы туулган А.Э. кармалды. Ал убактылуу кармоочу жайга киргизилип, тергөө амалдары жүрүп жатат ", - деп билдиришти Бишкек ШИИББинен.
Өлкөдөн 11 тонна кумшекерди мыйзамсыз алып чыгып бараткан жарандар кармалды. Бул тууралуу мамлекетик чек ара кызматынан билдиришти. Маалыматка ылайык, “Ак-Жол-Автожол” көзөмөл өткөрүү жайына Кыргыз жарандары 1991-жылы туулган Т.У. жана 1992-жылы туулган С.Н. аттуу жарандардын башкаруусундагы 2 жүк ташуучу Мерседес-Бенц унаасы келип токтогон. Айдоочулар чек арачыга коштоочу документтерди көрсөтүшкөн. Анда унаада ун азыктары (китлап) болгондугу аныкталган. Чек арачылар унааларды текшерүү учурунда ун азыктары салынган кутулардын артына катылган (китлап) 11 тонна кумшекерди таап чыгышкан. Айдоочулар жасалма документтер менен Кыргызстандан Казакстанга кумшекерди мыйзамсыз алып чыгууга аракет кылышкан. Тиешелүү документтер толтурулгандан кийин айдоочулар менен жүк кошумча иликтөө үчүн компетенттүү органдарга өткорүлүп берилди. Эске сала кетсек, министрлер кабинети алты айга өлкөдөн кумшекерди жана чийки камыш кантты экспорттоого убактылуу тыюу салган.
Чүйдүн Аламүдүн районунун Восток айылында кечээ, 18-декабрда турак үйдөн өрт чыккан. Бул тууралуу Өзгөчө кырдаалдар министрлигинин маалымат кызматынан билдиришти. Өрттү өчүрүүгө саат 16:45те бир бөлүм тартылып, тилсиз жоо саат 18:50дө толук өчүрүлгөн. Өрттүн кесепетинен Б.О. аттуу аял киши түтүнгө ууланып каза болгон. Маалыматка ылайык, аталган жаран эпилепсия оорусу менен жабыркап келген. Мындан сырткары, кырсыктын кесепетинен 36 жаштагы В.О. аттуу эркек киши жабыркаган.
КСДПнын саясий кеңешинин мүчөсү Кундуз Жолдубаева социалдык тармактагы аккаунтуна кире албай калганын билдирди. Бул тууралуу маалымат КСДПнын Орусиядагы өкүлү Темирлан Султанбековдун баракчасына жазылды. "Менин Фейсбуктагы аккаунтумду башка бирөөлөр бузуп киришти. Буга чейин уюлдук телефондорумду ИИМдин тергөөчүлөрү тартып алышканын жазган элем. Укук коргоо органдары тарабынан мыйзамсыз аракеттер бир гана оозду жабуу максатында жасалып жатканын түшүнүп турам. Мындай иш-чаралар бийликтин оппозициядан коркорун гана далилдейт", - деп жазган Кундуз Жолдубаева. Жолдубаева телефондору жок калгандан кийин коомчулук жана журналисттер менен байланышты Фейсбуктагы аккаунту аркылуу жүргүзүп жаткан.
Жаңы жылдын астындагы кымгууттун себебинен майрамдык дасторконго ичимдик тандоого убакыт бөлө албайбыз. Бизге таанымал, көнгөн эле ичимдиктерди алууга туура келет. Ошондуктан контрафактылык азык өндүрүүчүлөр же мөөнөтү өтүп бара жаткан продукциядан "кутулгусу" келген сатуучулар учурдан пайдаланышат. 1-январда өзүңдү жакшы сезүү үчүн, алкоголдук ичимдикти кантип тандоо керектигин бизге "Абдыш-Атанын" кызматкерлери айтып беришти. Биринчи эреже - ыкыластуу болуу Алкоголдук ичимдиктин этикеткасында эмне болушу керектиги тууралуу мамлекеттик катуу эрежелер коюлган. Анда сөзсүз 2 тилде ичимдиктин түрү, юридикалык дареги, суусундуктун күчтүүлүгү, көлөмү, лицензиянын номери жана чыгарылган жылы болушу керек. Эгер өнүм импорттук болсо бул стандарттар биздин мамлекеттин жөнөтүүчүсү менен сакталат - сиздер кошумча чаптагычты көрүп жүрсөңүздөр керек. Андан тышкары, азыктын жарактуулук мөөнөтүн, бузулбагандыгын кароо абдан маанилүү, эгер сыра жөнүндө айта кетсек, ал жаңы чыгарылган болсо даамы дагы эң эле сонун болот. Сыранын катарынын сүрөтү Жасалма өнүм ар дайым түп нускадан айырмаланып турат. Сейрек учурларда бул айырма дароо эле көзгө илинет: кыйшык чапталган этикетка, өзгөртүлгөн логотип же аталышында бир тамга жетишпегендиги, бөтөлкөнүн бир аз башкачалыгы. Мунун баары дароо эле көрүнөт, бирок баасы кандай болбосун, мындай ичимдикти албаганыңыз туура. Бирок көбүнчө контрафакттардын ыпластыгы ачык көрүнүп турбайт. Балким, этикеткасынын мөөрү бир аз башкача түстө болушу, наары же тактилдик лагы жок болушу мүмкүн. Сапатын ырастоо үчүн этикеткадагы жазууларды окуу зарыл. Көбүнчө контрафакттын өндүрүүчүлөрү мындай ыкыластуулукту күтүшпөйт, жасалма экендигин текстти окуп, байкаса болот. Сапатын кантип текшерсе болот? Ар бир өндүрүштүн өзүнүн продукция чыгаруу нормалары бар. Мамлекеттик жана эл аралык стандарттар, ошондой эле сапатын көзөмөлдөө ички жол-жоболору эске алынат. Абдыш-Атанын, ошондой эле сыранын “Живое” жана “Наше” маркаларынын мисалында карап чечмелейли. Заводдо өнүмдүн ар бир чыгарылган партиясын текшерүүдөн өткөрө турган лабораториялары бар: - Чийки заттын сапатын жана зыяны болбогондугун. Үлгү тандалып алып, чийки заттын тазалыгы, мите жоктугу текшерилет. - Талаптарды сактоо. Бул абдан маанилүү. Чыгарылган сыра ар дайым бирдей болушу зарыл. Бир үлгү менен бардык чыгарылып жаткан сыралар салыштырылат. Спирттин пайызы, сыранын түсү, консистенциясы - бардыгы кемчиликсиз болушу керек. - Санитардык нормаларды текшерүү. Заводдун өзүндө бардыгы таза болушу зарыл, болбосо бул мыйзамды бузат. Муну лабораториянын кызматкерлери кылдаттык менен көзөмөлдөп турушат. 17 жылдын ичинде "Абдыш-Атага" санитардык эпидемиологиялык көзөмөл тарабынан эч кандай даттануулар болгон эмес. Даяр өндүрүмдүн коопсуздугун текшерүү. Даяр сыранын үлгүсү изилдөөгө жөнөтүлөт. Микробдун, ачыткынын бактериянын, көк даттын сандары коопсуздук ченеминин чегинде болушу керек. Жыйынтыктоо жүргүзөлү Сапаттуу ичимдикти туура тандоо кеңештеринин жалпы тизмеси: Текшерилген ичимдикти тандоо. Эксперименттерди, дүкөндөрдө азыраак толкундануу болгон мезгилине калтырып, белгилүү ичимдиктерди тандап алуу. Жергиликтүү – коопсуздук. Кыргыз заводдору түздөн-түз мамлекеттик кызмат тарабынан көзөмөлдөнөт, алар үчүн жасалма жана сапатсыз нерселерди чыгаруу абдан татаал. Андан тышкары, жагымсыз окуя болуп кете турган болсо да, аларды жоопко салуу жеңил болот. Бөтөлкөнү карап чыгуу. Этикетканын сапаттуу чапталышына, тыгын же капкагына, жазууларына, күчтүүлүгүнө жана өндүрүүчүсүнө өзгөчө көңүл буруу керек. Жарактуу мөөнөтүн кароо - өзгөчө, эгер сиз сыра сыяктуу, сактоо мөөнөтү аз болгон, ичимдик ала турган болсоңуз. Эгер арзандатуулар болсо - сак болуу. Балким, бул маркетинг амалы же контрафакт сатылып жатат, же болбосо жарактуу мөөнөтү аяктап калган ичимдик. Сак болуп, табигый азыктарды сатып алып жүрүңүздөр! Маалымат жана сүрөттөр үчүн Абдыш-Ата заводуна, ачык, күчтүү жана алкоголсуз сыралардын (“Живое”,””Наше” ж.б), “Живая сила”, ”Ысык-Ата Тунгуч” сууларынын, “Боярский” квасынын, “Нитро” энергетикалык суусундугунун өнүктүрүүчүсүнө терең ыраазычылык билдиребиз.
Кыргыз Республикасынын күрөш федерациясынын биринчи вице-президенти болуп Канатбек Бегалиев дайындалды. Бул тууралуу порталына Жаштар иштери, дене тарбия жана спорт мамлекеттик агенттигинен кабарлашты. Канатбек Бегалиев 1984-жылы 14-февралда Талас облусунда туулган. Грек-рим күрөшү боюнча балбан, Олимпиада оюндарындагы байгелүү оорундун ээси. 2003-жылы – Азия чемпионатында коло медаль; 2006-жылы – Дүйнө биринчилигинде күмүш медалдын ээси; 2007-жылы – Азиянын чемпиону; 2008-жылы – Пекинде өткөн Олимпиада оюндарында күмүш медаль тагынган. Грек-рим күрөшү боюнча Кыргыз курама командасынын башкы машыктыруучусу болуп келген Канатбек Бегалиев 2017-жылдын 18-октябрында өз каалоосу боюнча кызматынан бошотулган. Эске салсак, федерациянын биринчи вице-президенти катары буга чейин Жогорку Кеңештин мурдагы депутаты Дамирбек Асылбек уулу иштеп келген. Ал февраль айында Казакстанда чек арага жакын аймагында аткезчилик менен шугулданган уюшкан кылмыштуу топторго каршы аракетти күчөтүү, бажыга байланыштуу тармагындагы укукка каршы ишмердүүлүктү токтотуу максатында атайын операция учурунда кармалган . Аны менен бирге 34 шектүү адам колго түшкөн.
Ош шаарында каналга чөгүп кеткен 3 жаштагы баланын жансыз денеси табылды. Бул тууралуу бүгүн, 4-августта Өзгөчө кырдаалдар министрлигинен билдиришти. Маалыматка ылайык, кечээ, 3-августта саат 12:30дар чамасында Озгур айылындагы Увам каналындагы сууга 3 жаштагы С. у. Э. аттуу бала чөгүп кеткен. "Ош шаардык куткаруу кызматынын куткаруучулары, жергиликтүү тургундардан 10 адам жана Республикалык өзүнчө куткаруу отрядынан куткаруучулары Увам каналынан сууга чөккөн баланы издешкен.
Премьер-министр Сооронбай Жээнбеков бүгүн, 29-июлда өкмөт жыйынында 2013-2016-жылдарга "Кургак учук-ІВ" программасын ишке ашыруу маселеси боюнча бир катар тапшырмаларды берди. Саламаттык сактоо министрлиги өкмөткө караштуу Милдеттүү медициналык камсыздоо фонду менен биргеликте мамлекеттик, өкмөттүк эмес жана жарандык сектор аралык кызматташтыктын деңгээлин жакшыртуусу зарыл. Ошондой эле Саламаттык сактоо министрлиги жана Жазаларды аткаруу мамлекеттик кызматы камактагылардын оорусунун алдын алуу жана дарылоо сапатын жогорулатууга, кургак учук менен жабыркаган оорулууларды пенитенциардык тутумдан жалпы жарандык категорияга которууда толук кандуу өз ара аракеттешүү жана мураскерликти камсыздоого көңүл буруусу зарыл. Өкмөт башчы белгилегендей, калктын кургак учукту дарылоо жана алдын алуу маселеси боюнча маалымдуулугун жогорулатуу зарыл. "Быйыл "Кургак учук-ІВ" программасын ишке ашыруу жыйынтыкталат. Ошондуктан ар бир мамлекеттик органга программанын ишке ашырылышын талдоо жыйынтыгы боюнча тийиштүү баа берилет", - деп белгиледи премьер-министр. Каржы министрлигине, Саламаттык сактоо министрлигине Милдеттүү медициналык камсыздоо фонду менен биргеликте жыл сайын кургак учукка каршы дары-дармектерди толук кандуу сатып алуу үчүн бюджеттик финансылык каражаттарды кароо, дары-дармектерди сатып алууну, пландаштырууну координациялоону жогорулатуу тапшырылды. Өкмөттүн облустардагы өкүлдөрүнө, Бишкек жана Ош шаарларынын мэрлерине, жергиликтүү мамлекеттик администрациялардын жетекчилерине Саламаттык сактоо министрлигинин аймактык түзүмдөрү менен биргеликте жер-жерлерде "Калкты кургак учуктан коргоо жөнүндө" КРнын мыйзамынын 15-беренесинин аткарылышын талдоо жана тийиштүү чараларды кабыл алуусу тапшырылды.
Нигериянын түндүк бөлүгүндө акыркы мезгилде окуучуларга куралдуу кол салуулар көбөйгөндүктөн, 618 мектептин иши убактылуу токтотулду. Бул тууралуу дүйнөлүк басылмалар жазып чыгышты. Маалыматка ылайык, өлкөдө акыркы мезгилдерде жүздөгөн окуучулар уурдалган. Жергиликтүү бийлик окуучулардын коопсуздугун сактоо максатында бир нече аймактагы 618 мектепти жаап турууну чечкен. Ошондой эле уурдалган окуучуларды издөө жана куткаруу иштери улантылып жатканы айтылды. Эске салсак, январь айынан бери 5 жолу мектеп окуучуларын белгисиз куралдуу топтор уурдап кеткен.
Муз үстүндө бийлөө боюнча Европа чемпиондугунда орусиялык спортчулар жалаң алдыңкы орундарды ээлешти. Бул тууралуу жергиликтүү маалымат каражаттары жазып чыгышты. Маалыматта жазылгандай, орусиялык Евгения Тарасова жана Владимир Морозов кыска жана эркин программаларда өнөрлөрүн тартуулап биринчи орунду ээлешкен. Ал эми экинчи орунга Ксения Столбова жана Фёдор Климов татыса, үчүнчү орунду Наталья Забияко менен Александр Энберт камсыз кылышкан. Жыйынтыгында үч байгелүү орунду тең орусиялык спортчулар ээлеген.
Өткөн суткада өлкө аймагында 17 өрт кырсыгы катталды. Бул тууралуу бүгүн, 17-ноябрда Өзгөчө кырдаалдар министрлигинин басма сөз кызматы билдирди. Сузак районуна караштуу Багыш айыл өкмөтүндө өрт кырсыгы катталды. Анда Октябрь айылында жыгач устундуу, темир менен жабылган, жалпы аянты 93 чарчы метрди түзгөн ашкананын, мончонун, бастырманын чатыры күйүп кетти.
Кызмат абалынан кыянаттык менен пайдаланган деген шек менен Шопоков шаарынын мурдагы мэри кармалды. УКМКнын басма сөз кызматынан билдиришкендей, Сокулук районунун Шопоков шаарынын мэри У.С.К. Сокулук райондук шаар куруу жана архитектура башкармалыгынын башчысынын мурдагы орун басары А.Б.Т. жана “Кадастр” мамлекеттик мекемесинин Сокулук филиалынын жер бөлүмүнүн башчысы кармалып, убактылуу кармоочу жайга киргизилди. "Кармалгандар алдын ала сүйлөшүп алып, жасалма документтердин негизинде жарандарга белгилүү бир акчалай сыйлыкка муниципалдык менчиктеги жер тилкелерин өткөрүп беришкен.
Орусиядагы "Биринчи каналдын" "Баарынан мыкты" телекөрсөтүүсүнүн кезектеги 3 жаштагы катышуучусу - Миша Осипов аттуу шахматчы өзүнүн акылдуулугу, тапкычтыгы менен көрүүчүлөрдүн сүймөнчүгүнө айланды. Ал кичинекей экенине карабай шахматты мыкты ойнойт. Маалыматтарда ал шахмат оюндарын калтырбай көрөрү айтылат. Көрсөтүүнүн алып баруучусу Максим Галкин шахмат боюнча белгилүү Дүйнө чемпиону Анатолий Карповду студияга чакырып, эки мыктыны күч сынаштырат. Оюн кызуу жүрүп, Дүйнө чемпиону Карпов кичинекей гений так ойноп жатканын белгилеп, бирок убакыт аз калгандыктан, оюнду тең чыгуу менен аяктоону сунуштайт. Ал эми кичинекей вундеркинд Дүйнө чемпионуна жеңилүүнү каалабай оюнду улантат...
Көпчүлүк адамдар дем алыш күндөрү иштеген күндөрүндөгү уйку жетишсиздигин толтуруп алууну каалап, түшкө чейин укташат. Бирок дем алыш күндөрдөгү ашыкча уйку иш аптасындагы уйкусуздукту компенсациялай албай турганын Калифорния университетинин неврология бөлүмүнүн профессору Беркли Мэтью Уокер америкалык басылмага берген маегинде билдирди. Анын айтымында, чала уйку адамдын калп айтышына жана харизмасынын бара-бара жоголушуна алып келет. Ошондой эле 7 сааттан аз убакыт уктоо ден соолукка зыянын тийгизет. "Эгерде адам 7 сааттан аз уктаса, анын мээсинде жана жалпы эле организминде өзгөрүүлөр башталат. Күнүнө 6 саат уктагандар, тилекке каршы, өздөрүн жана ден соолугун алдап жаткандар", - деген ал. Андан сырткары Мэтью Уокер уктаганга чейинки бир саат ичинде телевизор көрүүнү, телефон жана компьютер колдонууну токтотууга кеңеш берген.
Футбол боюнча Кыргыз курамасынын коргоочусу Виктор Майер жаракатына байланыштуу Азия Кубогуна катыша албайт. Бул тууралуу футбол федерациясы кабарлады. Белгилүү болгондой, мелдешке катышуучу 23 футболчунун катарына кирген Майердин ордуна "Дордой" клубунун оюнчусу Павел Сидоренко курама командага кошулду. Улуттук курама команданын башкы машыктыруучусу Александр Крестининдин айтымында, Майер алган жаракатынан толук айыга алган эмес. "Машыктыруучулар штабы Майер Азия Кубогуна катышууга толук даяр болот деп үмүттөнгөн. Бирок калыбына келүү үчүн биз ойлогондон көбүрөөк убакыт керек болду. Мындай учурда биз футболчунун ден соолугун тобокелге сала албайбыз жана өзүбүз тараптан колдоо көрсөтөбүз. Анын күз айларында башталуучу Дүйнө чемпиондугунун тандоо туруна катышарын күтүп жатабыз" , - деди Крестинин.
Малоярославец шаарында орус армиясы менен француз армиясынын ортосунда салгылашуу болгон. Француз армиясы Калуга шаарын басып алууну максат кылган. Салгылашуу учурунда орус армиясында 31 миң, француз армиясында 24 миң адам болгон. Соңунда француз армиясынан 5 миңдей аскер курман болгон, ал эми орус армиясы 3 миңге жакын аскерин жоготкон. Француздар 7-аракетинен кийин гана Малоярославец шаарын басып алышкан, бирок Калуга шаарына кеткен жол орустар тарабынан жабылган. Мындан улам француз армиясынын кол башчысы Наполеон армиясы менен Смоленск жолу аркылуу батышты көздөй артка чегинүүгө аргасыз болгон.
"Президенттик шайлоого катышууга ниетим бар", - деди бүгүн, 30-июнда маалымат жыйынында Жогорку Кеңештин төрагасы Чыныбай Турсунбеков . "Бул маселе абдан көйгөйлүү болуп жатат. Президент бул боюнча пикирин айтты. Маалыматы туура. Мен дагы ошол негизде ишимди жүргүзүп жатам. Шайлоого катышуу мүмкүнчүлүгүмдү эч ким чектеген жок. Президенттикке ат салышуу ниетимди четке какпайм" , - деди төрага. Мындан тышкары ал президенттик шайлоого өзүн өзү жылдыруу жолу менен катышарын айтты.
Адамзат кайра таш дооруна кайтып, электр энергиясыз жашай албайт. Акыркы жылдары бардык өнүккөн өлкөлөр кайсы бир даражада экологиялык жактан таза энергия булактарын керектөөгө багыт алышты. Энергия тууралуу ар кандай кызыктуу фактылардын топтомун сунуштайбыз. - Дүйнөдөгү негизги энергия булагы дагы деле көмүр болуп саналат. Ал тургай Америка Кошмо Штаттарынында керектелген бардык электр энергиясынын үчтөн бирин көмүр иштеп чыгат. - Экологиялык жактан эң таза бул атомдук энергия. Андан кийин шамал станциялары жана ГЭСтер турат. - Чагылганды кармап, аны колдонуу долбоорлору бар, бирок мынчалык көлөмдөгү энергияны көз ирмемде сактай ала турган батарейкалар азырынча жок. - Күн энергиясы "эң таза" энергия булагы эмес, анткени күн панелдери зыяндуу өндүрүштү талап кылат. Ал эми панелдердин өзүнө нефтини кайра иштетүүчү продукция кирет. - Биринчи жолу "энергия" деген сөздү философ Аристотель өзүнүн "Физика" аттуу трактатында айткан, бирок ал жерде адамдын иш-аракетин билдирген. - 1958-жылы Кошмо Штаттар орбитага "Авангард 1" спутнигин чыгарган, бул дүйнөдө күндүн энергиясы менен иштеген биринчи спутник. Ал дагы эле космосто жана окумуштуулардын айтымында, ал жерде миңдеген жылдар болбосо да, жүздөгөн жылдар бою сакталат. - Америка Кошмо Штаттарында керектелген бардык электр энергиясынын болжол менен 20 пайызы кондиционерлер тарабынан керектелет. - Күн энергиясы адамзаттын бардык муктаждыктарын жабууга жетиштүү болмок. - Кытай электр энергиясын керектөө боюнча дүйнөнүн бардык өлкөлөрүнүн ичинен биринчи орунда турат. - "Энергия" деген сөз биздин кадимки мааниде 19-кылымдын башында гана колдонула баштаган жана күнүмдүк жашоого Томас Юнг тарабынан киргизилген.
ІІІ Дүйнөлүк көчмөндөр оюндарынын алкагында Кырчын жайлоосунда өтүп жаткан эл аралык айтыш сынагында финалга чыккан казактын жана кыргыздын акындары аныкталды. Бул тууралуу айтыш коомдук фондунун теңтөрагасы Асылбек Маратов билдирди. "16 акындын ичинен 8 акын финалга жолдомо алды. Адатка айланып калгандай эле бул жылы да айтышка кош байге сайылган. Демек, ар бир байгелүү орунга Кыргыздан 1 акын, Казактан 1 акын татыктуу болот", - дейт Маратов. Финалга өткөн Казак акындары: Айбек Калиев; Кыргыз төкмөлөрү: Баян Акматов;
Жогорку Кеңештин КСДП фракциясынан депутаты Айнуру Алтыбаева өлкөдө жубайларды никеге чейин расмий каттоодон өтүүгө милдеттендирген мыйзам долбооруна макул экенин порталына билдирди. "Кечээ техникалык себептер менен туура эмес добуш берилип калды. Мен башынан эле бул мыйзам долбоорун колдогом. Бардык депутаттарды колдоого үгүттөгөм. Техникалык себептерден улам туура эмес добуш берилип калганы боюнча парламенттин Конституциялык мыйзамдар, мамлекеттик түзүлүш, сот-укуктук маселелер жана регламент боюнча комитетине кат жолдодум. Мыйзам долбоорун кайра добуш берүүгө коюуну сурандым. Эми комитеттин чечимин күтөбүз. Катымды эске алып добушка кайрадан коёт деп ишенем" , - деди Алтыбаева.
Ош шаарындагы Масалиев жана Кара-Суу көчөлөрүнүн кесилиши таштандылардан арылбайт. Мындай маалыматты окурман "ЭЛДИК КАБАРГА" билдирди. "Шаардык "Тазалык" ишканасы аталган көчөлөрдүн кесилишине таштанды салуучу челек коюп койбойт. Андайга шарт болбосо, жок дегенде таштандыны учурунда чыгарып кетип турушса жакшы болмок", - дейт окурман.
Азия футбол конфедерациясынын кубогунун тайпалык баскычында Кыргыз өлкөсүнөн эки команда катышат. Өлкө чемпиону “Алай” командасы дароо тайпалык баскычтан орун алса, “Дордой” командасы квалификациялык баскычты жеңип чыкты. Эми аталган эки клуб “Д” тайпасында Тажикстандын чемпиону “Истиклол” жана Түркмөнстандын чемпиону “Алтын Асыр” командалары менен күч сынашат. Бул тууралуу АФКнын сайты билдирет. Аталган тайпадан 1-орун алган команда АФК Кубогунун чейрек финалына чыгат.
Кыргыз Республикасынын президенти Садыр Жапаров мамлекет башчысы катары Орусияга болгон биринчи чет өлкөлүк иш сапарынын алкагында «Российская газетага» көлөмдүү маек берди. Маек гезиттин бүгүнкү, 2021-жылдын 26-февралдагы санына жарыяланды. — Январь айында сиз президенттик шайлоодо ишенимдүү түрдө жана атаандаштарыңыздан ири айырмачылык менен алдыга чыгып, жеңишке жеттиңиз. Социология сиздин негизги электоратыңыз — бул айыл тургундары экенин ырастайт. Президент мырза, сиз аларга эмне убада бердиңиз жана берген убадаларыңызды кантип аткарасыз? — Президенттик шайлоодо мени айыл тургундары эле эмес, шаардын жашоочулары да колдогонун белгилеп кетейин. Өлкөнүн бардык облустары менен шаарларында көпчүлүк добушка ээ болдум. Мисалы, Бишкекте мен үчүн борбордо экинчи орунду алган талапкерге караганда беш эсе көп шайлоочу добушун берди. Биринчиден, шайлоочулар мени элден чыккан жөнөкөй адам катары жана коррупцияга белчесинен батып, өлкөдө көп жылдар бою үстөмдүк кылып келген элиталардын системасын буза турган, системадан тыш адам катары көрүп, колдошту деп ойлойм. Мындан тышкары, парламенттик система элдин үмүтүн актай алган жок, парламент өз бизнесин коргоо үчүн депутаттык статусту сатып алган олигархтардын чогулушуна айланып калды. Партия лидерлери мандат саткан соодагер болуп калышты. Коррупция бийликтин аткаруу жана сот бутактарын толугу менен бузуп бүттү. Өлкөнү саясий талаш-тартыштар, жаңжалдар бөлүп-жарды. Башкаруучу элита толугу менен башкарууга жөндөмсүздүгүн жана моралдык жактан деградацияга туш болгонун көрсөттү. Тилекке каршы, мындай иштердин жыйынтыгы жаман болуп, элдин үч ирет массалык нааразычылыкка чыгышына түрткү болду. Натыйжада бийлик үч жолу алмашты. Эл сапаттуу өзгөрүүлөрдү күтүп жатат. Бардык убадаларды аткаруу үчүн күн сайын талыкпаган эмгек талап кылынат. Мен мындай ишке даярмын. Убадаларды аткаруунун алкагында учурда коррупцияга каршы күрөш кызуу жүрүп, премьер-министрлер баш болгон ири чиновниктер камалып жатканын белгилей кетейин. Ири уюшкан кылмыштуу топтордун бир нече лидерлери камакка алынды. Инвесторлор менен сүйлөшүүлөр жүрүп жатат, мамлекеттик органдар оптимизацияланууда. Саламаттыкты сактоо, жер казынасын пайдалануу, миграция, айыл чарба, инвестиция жана башка чөйрөлөрдө биринчи он жарлык кабыл алынды. Мунун баары элдин турмушун жакшыртууга багытталган. Албетте, кагаз баарына чыдайт. Каалаган жарлыкты чыгара берсең болот.
Сюцай илими боюнча адам кайсы датада төрөлсө, ошол датадагы сандын программасы жана планетасынын таасиринде болот. Сандар 1ден 9га чейин алынат. Эгер адамдын туулган күнү 2 орундуу сан болсо, анда 2 санды бири-бирине кошуп 1 орундуу сан чыгарып алыш керек. Мисалы, 10-июлда төрөлсөңүз 1+0=1. Демек, аң-сезим саныңыз – 1. Эгерде 29-ноябрда туулсаңыз, 2+9=11. Демек, 1+1=2. Аң-сезим саныңыз – 2. Кыргыздын белгилүү актёрлорун сюцайдын элегинен өткөрүп көрөлү. Бул үчүн бизге сюцай адиси Азиз Момукулов көмөктөштү.
Бүгүн, 11-июнда "Манас" эл аралык аэропорту Дубай-Бишкек авиамаршруту боюнча "Флы Дубаі" авиакомпаниясынын чартердик каттамын тосуп алды. Каттам менен Кыргыз өлкөсүнө 187 жаран, анын ичинде балдар кайтып келди. Бул тууралуу Тышкы иштер министрлигинин басма сөз кызматынан кабарлашты. "Каттам дүйнөдөгү коронавирус инфекциясынын жайылышынан, чек аралар убактылуу жабылышынан жана эл аралык жүргүнчү ташуу авиабилдирүүлөрүнүн токтошунан улам чет өлкөдөгү Кыргыз өлкөсүнүн жарандарын кайтаруу боюнча жүргүзүлгөн иштин алкагында, президент жана өкмөттүн тапшырмасын аткаруу үчүн эмират тарабынан жетишилген сүйлөшүүлөрдүн негизинде ишке ашырылды. Учардын алдында бардык жүргүнчүлөр коронавирус инфекциясына экспресс-тесттерди тапшырышты, бардыгынын жыйынтыктары таза болуп чыкты.
Бүгүн, 20-апрелде Кусейин Карасаев атындагы Бишкек гуманитардык университетинде "Кыргыз мамлекетинин маданий көп түрдүүлүгү: досторума мейманга" деген аталыш менен ВІ "Билим фестивалы" башталды. "Роза Отунбаеванын демилгеси" эл аралык коомдук фонду, Бишкек шаарынын мэриясы, ЮНЕСКО иштери боюнча Кыргыз мамлекетинин улуттук комиссиясы жана Кусейин Карасаев атындагы Бишкек гуманитардык университети тарабынан уюштурулган бул иш-чарага окуучулар, студенттер, мамлекеттик жана эл аралык уюмдардын өкүлдөрү катышууда. Фестивалдын биринчи күнүндө аталган окуу жайда экскурсия уюштурулду. Билим фестивалынын кийинки күндөрү концерт, дүйнө элдеринин бийлери, дүйнөнүн ар башка тилдериндеги саламдашуу сөздөрүнө үйрөтүү жана студенттердин дебаттары менен коштолот. Мындан тышкары мектеп окуучулары үчүн мастер-класстар, ЗД планетарий жана кесипке багыт берүүчү көргөзмө уюштурулат, ал мектеп окуучуларына келечектеги кесипти тандоого жардам берет.
"Кинозал" бөлүмүндө мелодрамалык жанрда тартылган тасмалардын катарында "Табышмактуу тагдырлар" тасмасы бар. Фильм 2008-жылы тартылган, режиссёру - Темир Азем уулу, продюсери - Нышанбай Топчубаев. Анда Гүлнур Асанова, Нышанбай Топчубаев, Бекзат Эркин уулу өңдүү талант ээлери роль жаратышкан. Башкы каармандардын биринин образын жараткан Гүлнур Асанова тасма тууралуу мындай дейт: "Бул тасмага 2-курста окуп жүргөндө тартылгам. Тартуу учурунда көп деле кыйынчылыктар болгон эмес. "Табышмактуу тагдырлар" жана башка кайгылуу тасмаларда роль жараткандан кийин дагы ушул сыяктуу тасмаларга сунуш түшкөндө баш тартып койдум, себеби баягы эле муңдуу образды чагылдырыш керек болчу. "Кинодо кандай ролду ойносоң, кийин ошол нерсе жашооңо таасир этет" деп айтып калышат. Мен бул нерсеге маани деле бербейм, болгону бир образга байланып калгым келбеди". Тасмада жашоодо эч бир жакшылык көрбөгөн келин акыры жашоодогу өз ордун табат. Татыктуу мырзага туш болуп, көптөн бери издеген уулу менен жолугат...
Тоноо жана унаа уурдоо фактыларына шектелген жаран кармалды. Бул тууралуу Ленин РИИБинин басма сөз кызматынан билдиришти. Маалыматка ылайык, 24-сентябрда Ленин РИИБине Л.О. аттуу жаран сентябрь айынын аягында "Ош базарынын" аймагында жүрүп, физикалык күч колдонуу менен Рэдмі Нотэ 8 үлгүсүндөгү уюлдук телефонун ачык түрдө ээлеп алып, белгисиз тарапка изин жашырып кеткени маалым болгон. Аталган факты Ленин РИИБинде каттоого алынып сотко чейинки өндүрүш иштери башталган. Мындан тышкары, 6-октябрда М.А. аттуу жаран белгисиз адамдарга карата чара көрүү өтүнүчү менен кайрылган. Анда ошол эле күнү саат 15:00 чамасында "Ош базарынын" аймагынан Хонда Фит үлгүсүндөгү унаасын мыйзамсыз ээлеп, андан соң белгисиз тарапка качып кетишкени маалымдалган. " Ленин РИИБинин кызматкерлери тарабынан кылмышка шектүү катары 1986-жылы туулган Л.О. аттуу жаран кармалып, убактылуу кармоочу жайга киргизилген. Ленин райондук соту шектүүгө карата эки айга камакка алуу түрүндөгү бөгөт коюу чарасын тандады. Сотко чейинки өндүрүштүн алкагында уурдалган унаа Ленин районунун аймагынан табылып, арыз ээсине кайтарылып берилди.
Кытайдын ар кайсы шаарларынан туристтердин жоон тобу Үрүмчүдөн Бишкекке учуп келишти. Бул тууралуу Туризм фонду кабалады. Бул пандемия аяктагандан бери Кытайдан биринчи жолу уюштурулган массалык тур. Жалпысынан Кытайдан 20 адам келген. Кытайлык туристтер үч күн бою Чүй жана Ысык-Көл облустарынын туристтик жерлерин көрүшөт. Андан соң коңшу Казакстан аркылуу автобус менен үйлөрүнө кетишет. Кытайлык туроператорлордун айтымында, Кыргызстан туристтер үчүн адаттан тыш кооз жана жагымдуу.
Талас алтын кен комбинатынын алтын өндүрүүчү фабрикасында өндүрүштү жөнгө салуу иштери башталды. Бул тууралуу өкмөттүн басма сөз кызматынан билдиришти. Маалыматка ылайык, башкы жалданма компания "ААЭнгінээрінг Гроуп" курулуш-монтаждоо иштеринин негизги көлөмүн, анын ичинде башкы конструкцияларды тургузуу, жабдууларды негизги технологиялык орнотуу жана түтүктөрдү монтаждоону аяктаган. "Калдык сактоочу жайдын, баштапкы кен кампасы менен аянттар аралык жолдун жана башка инфраструктуралык объекттердин курулушу толук бүткөн. Мында кен казуу иштери күнү-түнү жүргүзүлүүдө. Учурда кампада тоннасына орточо 1 килограмм 200 грамм алтын камтылган 8,1 тонна кен топтолду. Кен иштетилип баштагандан бери Кыргыз мамлекетинин бюджетине салык төлөмдөрүнүн түшүүсү көбөйүүдө. 2020-жылы салыктык чегерүүлөрдүн суммасы дээрлик 2 миллиард сомду түзөт.
Президент Садыр Жапаров Япониянын премьер-министри Фумио Кисидага Осака шаарындагы медициналык мекемесинде чыккан өрттөн улам адамдардын курман болгондугуна байланыштуу көңүл айтты. "Япониянын Осака шаарындагы медициналык мекемесинде чыккан өрттөн улам адамдардын курман болгону тууралуу суук кабарды кайгыруу менен кабыл алдым. Ушул кырсыктын кесепетинен курман болгондордун туугандарына жана жакындарына көңүл айтуу менен бирге, жабыркагандардын тез сакайып кетишин каалайм", - деп айтылат мамлекет башчысынын телеграммасында. Белгилей кетсек, Осака шаарындагы терапевтикалык жана психологиялык жардам көрсөтүүчү клиниканын төртүнчү кабатынан өрт чыгып , 19 адам көз жумган.
31-октябрда КСДП Иса Өмүркуловду "партиянын негизги максатына жана партиянын жобосуна каршы аракет жасаган" деп өз курамынан чыгарды. Ошондой эле аны Жогорку Кеңештеги КСДП фракциясынын лидерлигинен алуу боюнча депутаттарга кат жолдонду. Өмүркулов өзү фракция лидерлигинен кетпей турганын айтты.  порталынын "Иса Өмүркуловдун эми КСДПнын Жогорку Кеңештеги фракциясын жетектегени канчалык мыйзамдуу?" деген соболуна КСДП фракциясынан депутат Айнуру Алтыбаева жооп берди. “Иса Өмүркуловдун партиядан чыгарылганы тууралуу маалыматты бүгүн окудум. Мен партиянын органдарында жетекчи, саясий кеңеште мүчө дагы эмесмин. Саясий кеңештин отуруму болдубу же болгон жокпу, так биле албайм. Ар бир партиянын өзүнүн уставы бар. Мен саясий кеңештин мүчөсү болбогондуктан отурум легитимдүү же легитимсиз өткөнүн айта албайм. Маселе фракция жыйынында каралат. Бардыгы мыйзамдын чегинде болушу керек. Быйылкы Бишкек ЖЭБдеги өндүрүштүк кырсыктан кийин партияда тирешүү пайда болду. Учурда ЖЭБ боюнча тергөө болуп жатат. Ушунун артынан көп маселе бар. Тирешүү бар. Бул маселе дагы фракциянын жыйынында каралат” , - деди Алтыбаева.
“Ээнсиреген үй” тасмасында башкы ролду жараткан актриса Марал Койчукараева жакында Орусияда өткөн мигранттар арасында сулуулар сынагында “Вице-мисс” наамын жеңип алды. Сынакка 13 мамлекеттин атынан 50 кыз катышкан. Марал айым менен ушул сынак, мигранттар, “Ээнсиреген үй” тууралуу кызыктуу маек болду.
Орусиялык белгилүү актёр, режиссёр жана теле алпаруучу Михаил Ефремовго кылмыш иши козголуп, сот аны 8 жылга эркинен ажыраткан. Москва шаардык соту актёрдун жактоочусунун апелляциялык арызын карап, Ефремовдун жаза өтөө мөөнөтүн жарым жылга кыскартты. Чет элдик басылмалардын маалыматына ылайык, соттун жаңы чечими боюнча, Михаил Ефремов 7 жарым жылга эркинен ажыратылды. Ал изолятордон жалпы колонияга которулат. Соттук отурумда актёр күнөөсүн моюнуна алып, маркумдун жакындарынан кечирим сураган. Ал акыркы сөзүндө спирт ичимдиктеринен биротоло баш тартууга убада берген. "Аянычтуу окуяга кептегени үчүн ичкиликтен биротоло баш тартып, рулга отурбайм. Урматтуу сот, мага эркиндигимден ажыратуу жазасынан башка жаза бериңиз. Ошондо гана мен жабырлануучунун жакындарына жардам берип, талкаланган унааны төлөп бере алам. Мындан тышкары каза болгон жаранга эстелик тургузуу ниетим бар", - деген ал. Ал эми жабырлануучу тарап Москва шаардык сотунун жаңы чечимин адилетсиз деп баалап жатканы айтылат маалыматта. Эске салсак, 8-июнда Москва шаарынын борбордук көчөлөрүнүн биринде актёр Михаил Ефремов мас абалында унаа башкарып бара жатып, каршы тилкеде келе жаткан кичи жүк ташуучу Лада унаасы менен сүзүшкөн. Лада унаасынын айдоочусу ооруканадан каза болгондугу кабарланган.
Бишкек шаарында жайгашкан №62 мектеп онлайн окуу форматына өттү. Бул тууралуу шаардык билим берүү башкармалыгынан билдиришти. Алардын айтымында, аталган мектепте бир окуучу жана бир мугалимден коронавирус илдети аныкталган. " №62 мектепте бир мугалим, бир окуучудан коронавирус илдети аныкталгандыктан бүгүндөн баштап 24-декабрга чейин 1-класстан 11-класска чейин онлайн окууга жөнөтүлдү ", - деп билдиришти мекемеден.
Кытайдан келе жаткан жаңы автобустар 15-сентябрга чейин каттамга чыгат. Бул тууралуу бүгүн, 11-августта Бишкек мэриясынан билдиришти. Маалыматка ылайык, Бишкекке учурда Зһонг Тонг үлгүсүндөгү 50 автобус келе жатат. Ошондой эле кытайлык "Зһонг Тонг Бус" компаниясы менен түзүлгөн келишим боюнча дагы 450 даана автобус ушул жылдын аягына чейин алып келүү пландалууда. Ал эми калган 500 даана автобус 2024-жылдын 1-кварталында келет. Эскерте кетсек, буга чейин аталган компаниядан газ кыймылдаткычтуу 1000 даана автобус сатып алуу боюнча келишимге кол коюлган.
«Баарына белек» деп аталган О!Сторэ жана Віво акциясынын аякташына саналуу гана күндөр калды! Белектин ээси болуш үчүн О!Сторэ дүкөндөрүнүн биринен өзүңүзгө жаккан Віво смартфонун сатып алышыңыз керек. Байгеге рюкзактар, свитшоттор, пауэрбанктар, кулакчындар, смартфондор, мини Яндекс станциялар, ал тургай телевизорлор коюлган. Віво смартфондорун О!Сторэ дүкөндөрүнөн баштапкы төгүмсүз жана ашыкча төлөмсүз 9 айга бөлүп төлөө менен сатып алуу мүмкүнчүлүгү бар. Віво керектүү функциялардын бүтүндөй топтому камтылган стилдүү смартфондору менен белгилүү. Муну менен катар, смартфондор фотосъемкага жана жасалма интеллектке басым жасоого негизделип чыгарылган. Компания мобилдик түзүлүштөр тармагында алдыңкы технологияларга өзгөчө көңүл буруу менен, эң эң чечкиндүү өзгөчөлүктөрдү алгачкылардан болуп колдонгон өндүрүүчүлөрдүн катарына кирет. Толук маалымат алуу үчүн 0705 007 000 номерине чалыңыз же осторэ.кг сайтынан консультанттарга жазыңыз. О!Сторэ – белектериңиз сизди күтөт! Акция 28-февралга чейин (камтуу менен) өтөт. Товарлар менен белектердин саны чектелүү. Дүкөндөрдүн даректери менен шилтемеси аркылуу таанышып чыгыңыз. Белек смартфон сатып алган учурда же аймактын алыстыгына жараша 10 жумуш күнүнүн ичинде берилет. Товар тастыкталган. Кредит «Дос-Кредобанк» ААК тарабынан берилет. Банк кредит берүүдөн баш тартууга укуктуу.
Орусияда Кыргыз жарандарын жана эмгек мигранттарын CОВІД-19ка каршы эмдөө башталды. Кыргыз өлкөсүнүн Орусиядагы элчилигинин басма сөз кызматынан кабарлашкандай, коронавируска каршы эмдөө Сахарово кыштагындагы көп функционалдуу борбордо жүргүзүлүүдө. Белгилүү болгондой, Москва шаары боюнча башкы мамлекеттик санитардык дарыгер Елена Андрееванын 15-июнундагы "Эпидемиялык көрсөткүчтөр боюнча жарандардын айрым топторуна профилактикалык эмдөө жүргүзүү жөнүндө" буйругуна ылайык, эмгек келишимдин жана жарандык келишимдин негизинде иштеген бардык жарандар жаңы коронавирус инфекциясына каршы милдеттүү эмдөөдөн өтүшөт. "Ушуга байланыштуу жумуш берүүчүлөр өз кызматкерлерин эмдөө үчүн көп функционалдуу миграциялык борбор аймагындагы эмдөө пунктунда иштеп жаткан поликлиника менен келишим түзүп, борборго жарандарды жеткирүү керектигин билдирет. Жумуш берүүчүлөрдүн арызы каралгандан кийин Кыргыз жарандары вакцина алышат. Арызда уюмдун аталышы, фамилиясы, аты, атасынын аты, туулган датасы жана ар бир кызматкердин паспортунун реквизиттери, ошондой эле эмдөөгө негиз болгон документтин түрү камтылышы керек. Иш берүүчү эмдөө кызматы үчүн акы төлөп кызматкерлердин күбөлүктөрүн алат. Ал эми такси кызматында иштегендер үчүн эмдөө акысыз болот", - деп айтылат билдирүүдө. Эмдөө пункттары: 1) Сахароводогу көп функционалдуу миграция борбору, дареги: Москва, Вороновское, Варшавское шоссеси, 64-чакырым, 1-үй, 47-корпус. Иштөө убактысы: 24/7, 08:00дөн 20:00гө чейин; 2) "Садовод" соода борбору, дареги: Москва шаары, Верхние Поля көчөсү, 54-үй.
Сооронбай Жээнбековдун президент болгонуна бир жылга жетейин деп калды. Бул убакыт ичинде анын дарегине, ишмердүүлүгүнө сын айткан саясатчы же саясий күч байкала элек.  порталынын "Учурда чыныгы оппозициялык саясатчылар кимдер? Парламентте оппозиция барбы?" деген соболуна Жогорку Кеңештин экс-депутаты Жылдызкан Жолдошева жооп берип жатып, оппозиция - демократиялык өлкөнүн өнүгүүсүнүн негизги түртө турган күчү экенин айтты. “Тилекке каршы, азыркы учурда биздин өлкөдө оппозиция жок. Оппозициялык маанайдагы инсандар бар. Ал эми парламенттеги оппозициялык фракциялар өздөрүнүн милдеттерин так аткара албай жатышат. Демократиялык өлкөдө сөзсүз түрдө оппозиция болушу зарыл. Анткени оппозиция бар жерде өнүгүү болот жана бийлик көп ийгиликтерге жетет. Себеби оппозиция тарабынан бийликке канчалык негиздүү сын-пикирлер айтылса, бийлик кетирген кемчиликтерин, каталарын көрүп, угуп өз убагында оңдоп турмак” , - деди экс-депутат.
"Адам сатууга каршы күрөшүү жана эскертүү жөнүндө" мыйзамынын аткарылышын көзөмөлдөөгө алган парламенттин жумушчу тобу Нарын, Ысык-Көл, Талас облустарынын жашоочулары менен жолугушуу өткөрүүдө. Бул тууралуу 27-июлда ЖКнын маалымат кызматы кабарлады. Жолугушуулардын алкагында Талас облусунда миграция боюнча эл аралык уюм менен биргеликте "Адам сатууга каршы искусство кербени" маалыматтык кампаниясы уюштурулуп, ага жазуучулар, акындар, кинорежиссёрлор катышты.
Бишкек шаарынын экс-вице-мэри Уланбек Азыгалиев мыйзамсыз баюунун алкагында 30 миллион сом зыяндын ордун толуктады. Бул тууралуу УКМКнын басма сөз кызматынан билдиришти. "УКМК бийликтин эң жогорку эшелону болгон адамдар тарабынан мыйзамсыз баюу фактыларын аныктоо боюнча жүргүзүлүп жаткан иштердин алкагында мамлекеттик жана муниципалдык кызматта 20 жылдан ашык иштеп, жакын туугандарына жана филиалдарына катталган декларацияланбаган ири өлчөмдөгү мүлктүн ээси, Бишкек шаарынын экс-вице-мэри Азыгалиев Уланбек Шайлообековичке байланыштуу маалыматтар алынып такталды. Бул факты боюнча Кыргыз Республикасынын Кылмыш-жаза кодексинин 328-беренесинин 2-бөлүмүнүн 2-пунктунда каралган кылмыш белгилери боюнча сотко чейинки өндүрүш башталды. Тергөө амалдарынын жүрүшүндө Азыгалиев мамлекеттик бюджетке 30 миллион сом өлчөмүндө келтирилген зыяндын ордун толтурду" , - деп жазылат маалыматта.
Парламент комитетинде медицина кызматкерлеринин укуктарын өзгөчө кырдаал же өзгөчө абал киргизилген учурда коргоого багытталган мыйзам долбоору каралды. Бул тууралуу бүгүн, 29-апрелде парламенттин басма сөз кызматынан билдиришти. "Медицина кызматкеринин статусу жөнүндө" мыйзамына өзгөртүүлөрдү киргизүү тууралуу" мыйзам долбоорунун демилгечилери Гүлшат Асылбаева , Наталья Никитенко жана Альфия Самигуллина. Самигуллина аталган мыйзам долбоору мамлекеттик жана муниципалдык саламаттыкты сактоо мекемелеринин медицина кызматкерлеринин укуктарын өзгөчө кырдаал же өзгөчө абал киргизилген учурду коргоого багытталганын белгиледи. Ошондой эле алардын өмүрүн жана ден соолугун мамлекеттик камсыздандыруунун кепилдиктерин аныктоо керектигин кошумчалады. Талкуу маалында депутат Улан Примов мыйзам долбоорунда менчик медициналык жайлардын кызматкерлеринин да укугун унутта калтырбоо сунушун берди. Ал эми депутат Руслан Казакбаев мыйзамга карата тармактык серепчилердин пикирине кызыгып, медицина кызматкерлерин шыктандыруу зарылчылыгына токтолду. Мындан тышкары демилгечилердин бири Наталья Никитенко мыйзам долбоору боюнча сунуштар социалдык тармактар аркылуу келип түшкөнүн айтты. Шыктандыруу коэффициентин жогорулатуу маселеси экинчи окууда эске алына турганын кошумчалады.
Мектепке чейинки билим берүү жайларында санитардык-эпидемиологиялык эрежелердин жана ченемдердин алгоритми так аткарылууга тийиш. Бул тууралуу республикалык ыкчам штабдын жыйынында айтылганын өкмөттүн басма сөз кызматынан билдиришти. Биринчи вице-премьер-министр Алмазбек Баатырбеков Билим берүү министрлигинин көңүлүн иштей элек бала бакчалардын ишин кайра улантуу жана санитардык нормаларды сактоо боюнча иштелип чыккан колдонмону республика боюнча бардык мектепке чейинки билим берүү уюмдарына жеткирүүгө бурду. "Коронавирус инфекциясын балдарга жуктурбоо үчүн иштелип чыккан алгоритм так аткарылууга тийиш. Ар бир бала бакча жетекчиси нормалардын сакталышына жооптуу. Жергиликтүү бийлик органдары мектепке чейин билим берүү жайлары талаптарды сактоо менен иштешине шарт түзүү үчүн бала бакчалардын жетекчилерине жардам берүүсү керек" , - деди Алмазбек Баатырбеков. Штабдын жыйынында медициналык багыттагы объекттердин курулушу жана багыты өзгөртүлүп, саламаттыкты сактоо мекемесине ыңгайлаштыруу иштери жүрүп жаткан имараттарды оңдоп-түзөөнүн жүрүшү талкууланып, Алмазбек Баатырбеков ооруканалар мөөнөтүнөн кечикпей ишке берилиши боюнча тийиштүү тапшырмаларды берди. Жыйындын жүрүшүндө айрым аймактардын эпидемиологиялык абалы талкууланды. Анткени кээ бир райондордо ооруну жуктуруп алуунун жаңы учурларынын саны төмөндөбөй жатат.
Тамашалуу ырларды ырдап, куудулдук өнөрү менен көпчүлүктү күлдүрүп жүргөн Жакут Сыдыковду билбеген адам болбосо керек. Ал порталынын кезектеги коногу болуп, жаңылыктары менен бөлүштү. "Жакшы жаңылык 1-апрель күлкү күнүндө куудулдарга "Сейтек" маданий борборун тапшырышты. Жектекчиликке Күмөндөр Абылов агабызды туура көрүп жатабыз. Эми бул бизге чоң жаңылык десем болот. Концерттерге даярдануу үчүн жакшы мүмкүнчүлүк. Буга чейин бизге окшогон "жапайы" артисттерде даярдануу үчүн атайын жай жок болчу. Талаада, үйдө, унаада эле тыгылып отуруп даярданчубуз. Бирок мен кыргыз артисттерине, тамашоучуларына, куудул жана актёрлоруна ыраазычылык билдирем, анткени Кыргыз Республикасы 30 жыл сазга батып турган кезде Тажикстан, Орусия, Казакстан, Өзбекстан сыяктуу коңшу мамлекеттерге тарттырып ийбей, өзүбүздүн элди маданият жактан тейлеп келе жатат", - деди ал.
Бир жылдан бери балдактын жардамы менен баса баштаган Актан Абдылдаев быйыл 8 жашка толду. Аны атасы төрөлгөндө "жарым жан, оорукчан баланын кереги жок" деп таштап кеткенин апасы Мээрим Эсеналиева бүгүн, 22-августта порталына айтып берди. "Уулум 6,5 айлык болуп төрөлдү. Дарыгерлер балама 1,5 жашында тубаса майып (ДЦП синдрому коштолгон) деген диагноз коюшту. Ошол учурда жолдошум "мындай баланын кереги жок" деп бизди таштап кетти. Кийинчерээк баламды ар кандай жол менен дарылап, массаж жасатып жүрдүк. 7 жашка чыкканча жөрмөлөп жүрдү. Бир жылдан бери балдак менен басып жатат. Мунусуна өзү да, биз да сүйүнүп жатабыз. Дагы массаж жасата берсек жылыш болот деген үмүт бар. Бир жолку массажга 300-350 сом жумшалат. Кээде ошол каражат да табылбай калат", - дейт Эсеналиева. Мээрим Эсеналиева Ат-Башы районунун тургуну. Ал экинчи жолу турмушка чыгып, жолдошу менен Бишкектин Калыс-Ордо конушунда батирде жашайт. Быйыл Актанды мектепке берүүгө даярданууда. Ал үчүн алгач баласынын документтерин даярдап, андан соӊ окуу куралдарын, мектеп формасын сатып берүүнү көздөөдө. "Актанга көз айнек сатып беришибиз керек. Ал тамга таанып калган, санаганды да билет. Мектепке алып барсак үйдөн эле окуткула дегендер чыкты. Бирок ал күндө үйдө камалып отурбай балдарга аралашсын деп мектепте окуталы деп жатабыз. Балабыздын акылы жетик. Өз алдынча окуп, үйрөнүүгө аракет кыла берет. Эми ага атайын балдак сатып берүү, көз айнек сатып алуу жана массаж кылууга каражат керек.
Бүгүн, 19-июнда Жогорку Кеӊеште Эсептөө палатасынын 2018-жылдагы иши жөнүндө отчёту каралды. Жыйындын жүрүшүндө депутат Азамат Арапбаев финансылык тартип бузууларды кайра төлөтүү мамлекеттик бюджеттин эсебинен жүрүп бир дагы аткаминер жоопкерчиликке тартылбаганын айтты. "Каржылык тартип бузгандарды принципиалдуу түрдө өз чөнтөгүнөн төлөтүү керек. Антпесе мүнөздүү көрүнүшкө айланган мындай жагымсыз жагдайлар токтобойт" , - деди Арапбаев. Ал эми депутат Алмазбек Акматов бир катар жүйөлөрдү келтирүү менен Эсептөө палатасы тарабынан сапаттуу текшерүү жүргүзүү керектигин белгиледи.
Ысык-Көлдүн курорттук аймагында жайгашкан 2 гектар аянтты ээлеген жер тилке мамлекеттин менчигине кайтарылды. Бул тууралуу Башкы прокуратуранын басма сөз кызматынан билдиришти. Маалыматка ылайык, прокурордук текшерүүдө жер мыйзамдарынын талаптарын бузуу менен Ысык-Көл райондук сотунун чечиминин негизинде, «Кадастр» мамлекеттик мекемесинин Ысык-Көл райондук филиалы тарабынан 2014-жылдын 3-ноябрында Ысык-Көл районунун Бает айылында жайгашкан 2 гектар жер тилкеси 49 жылдык мөөнөткө С.К. аттуу адамга убактылуу пайдалануу үчүн мамлекеттик акты берилгендиги аныкталган. 2020-жылдын 11-августунда райондук прокуратура тарабынан аталган соттун чечимине карата апелляциялык сунуш келтирилип, ал толук көлөмдө канааттандырылган. " 2021-жылдын 2-мартында орун алган мыйзам бузууну 31 миллион сомго бааланган жогорудагы жер тилкени мамлекеттин менчигине кайтаруу менен жоюп, жерди баштапкы абалына келтирүү максатында Ысык-Көл райондук мамлекеттик администрациясына прокурордук талап келтирилген.
Орусияда Федералдык коопсуздук кызматынын чек арачылар институтунда окуган Кыргыз жараны асынып алганын бир катар жалпыга маалымдоо каражаттары жазышты. Маалыматка караганда, окуя 10-декабрь күнү болгон. Анда Кургандагы институтта 4-курста окуган 21 жаштагы Кыргыз жараны асынып алган. Анын мындай жолго барышына эмне себеп болгону такталууда.
Редакциябызга Асылбек Абдибалиев аттуу жаран кайрылып Орусиянын абагында отурган агасынын сөөгү Украинадагы согуштан келгенин айтып берди. Мекендешибиз кан майданга кантип барып калган? Жоопту иниси айтып берет.
Орусияда 7 тоннага жакын ак түстөгү металл куймаларын жана 400 килограмм уулуу заттарды Кыргыз жерине алып бармакчы болгон жаран кармалды. Бул тууралуу бүгүн, 14-февралда Урал бажы башкармалыгынын басма сөз катчысы журналисттерге билдирди. " Екатеринбург шаарынын тургуну ал жүктү Казакстан аркылуу Кыргыз Республикасындагы коргоо заводуна жеткирмек. Металл куймаларын ок атуучу курал жасоодо, ал эми уулуу заттарды химиялык курал катары колдонсо болот. Айдоочу жүктү бажыдан "металлопрокат үчүн" деп алып өтүүгө аракет кылган. Анын үстүнөн кылмыш иши козголуп, сот аны металл куймалары боюнча 3 жылга шарттуу кести.
Бүгүн, 11-июлда Бишкектин Биринчи Май райондук сотунда "Ата Мекен" фракциясынын лидери, депутат Өмүрбек Текебаев жана мурдагы элчи Дүйшөнкул Чотоновдун үстүнөн козголгон кылмыш иши боюнча соттук отурум өтүүдө. Соттук жыйында "Ата Мекен" фракциясынын башчысынын милдетин аткаруучу депутат Алмамбет Шыкмаматов күбө катары сурак берди. Ал мамлекеттик айыптоочулардын суроолоруна жооп берип жатып, Азат Базаркуловдун күбө катарында берген көрсөтмөсүн калп экендигин айтты. "Мен МэгаCомьдун башчысы Азат Базаркулов берген көрсөтмөнү угуп таң калып турам. Себеби ал калп айтты. Мен аны мурда эч качан көргөн эмесмин. Биз УКМКнын тергөөчүсүнүн иш бөлмөсүнөн гана беттештирүү маалында жолугуштук. Ал "Текебаев, Чотонов жана мени менен "Альфа Телеком" ЖАКынын ишин Бишкектеги Обама кафесинде талкуулаганбыз" деп калп айтты. Аны менен тергөөдөн чыгып, атайын УКМКнын алдында күтүп отуруп сүйлөштүм. Базаркулов мага "мен алардын илинчегиндемин башка айлам жок, убагы келет баарын айтам, мен Кудайдан корком" деп айткан", - деди. Ошондой эле Шыкмаматов Өмүрбек Абдырахмановдун Текебаев боюнча айткан көрсөтмөлөрүнө токтолду: "Абдырахманов пайгамбар жашына келип алып, Текебаев жөнүндө калп айтты. Анын Маевский менен Текебаев боюнча айткандары боюнча, "жыйындарда бир жерден уктум эле" деп айткан сөздөрү бар. Керек болсо архивден таап беребиз. Анын айткан ушагын ишке тиркеп алып прокурорлор сотто уят болуп отурушат". Андан соң "Ата Мекен" партиясынын мүчөлөрү Нурбек Абдырахманов жана Калысбек Боронбаевдер көрсөтмө беришти. Экөө тең 2010-жылдары Текебаевдин айланасында иштеген адамдар катары, ага коюлуп жаткан айыптарды тастыктап беришкен жок. Мындан башка да 6 күбө келмек. Прокурорлор аларга сотко чакыруу кагазын алып барганда, үйлөрүндө жок экендигин айтышты. Айыпталуучу тарап келбей калган күбөлөр Текебаевдин пайдасына көрсөтмө беришеринен улам прокурорлор аларды чакыргандан коркуп жатышканын айтып чыгышты. "Буга чейинки соттордо күбөлөрдүн коопсуздугуна карап, фото, видеого тартууга тыюу салынды эле. Эми күбөлүктөн өтүүчүлөр өздөрү да сотту ачык өтсүн, эл биздин айткан көрсөтмөлөрүбүздү уксун деп жатышат. Ошондуктан мындан аркы жыйындар ачык болуусу керектиги тууралуу өтүнүч келтирем", - деди Текебаевдин жактоочусу. Өтүнүчкө мамлекеттик айыптоочулар каршы болуп, төрага аны четке какты. Андан соң Текебаевдин жактоочулары сотко ишенбөөчүлүк көргөзүп, аны соттук ишти башка бирөөгө өткөрүп берүү өтүнүчүн айтышты.
Бишкек шаарында айрым маршруттук таксилердин каттамы жарым-жартылай өзгөртүлдү. Бул тууралуу мэриянын басма сөз кызматы кабарлады. Аламүдүн районунун Ленин айыл өкмөтүнүн, «Эл чечет» коомдук бирикмесинин, ошондой эле Ленин айылынын тургундарынын №285 кичи автобустук каттамды калыбына келтирүү боюнча кайрылуусу каралды. "Комиссиянын ишинин жыйынтыгы менен 18 кичи автобустун пландуу чыгуусу менен бул каттамды калыбына келтирүү чечими кабыл алынып, андан кийин жол кыймылынын схемасы Бишкек шаарынын ички иштер башкармалыгы менен макулдашылат. Тариф маселесин чечүүгө айыл өкмөтү жардам бериши керек. Маршрут бардык бекитүүлөрдөн өтүп, кыймыл схемасы бекитилгенден кийин иштей баштайт. Ошондой эле «Дордой-БИС» ЖЧКсынын №234 маршруттук линиясын «Алтын Ордо» темир жол станциясына чейин жарым-жартылай өзгөртүү маселеси каралды. Комиссиянын жыйынтыгы менен №9 көчөсүнүн кесилишиндеги №7, №14 көчөлөрдүн боюнда жол кыймылын жарым-жартылай өзгөртүү чечими кабыл алынды", - деп билдиришти мэриядан. Комиссия ошондой эле «Ника-Плюс» ЖЧКсынын «Алтын Ордо» темир жол станциясына чейинки №222 маршруттук линиясын жарым-жартылай өзгөртүү боюнча суроолорду карады. Жыйынтыгында №4, №14, №7 көчөлөрү боюнча кыймыл схемасын жарым-жартылай өзгөртүү жөнүндө чечим кабыл алынды. "Ника-Плюс" ЖЧКнын Коенкозов көчөсү, Москва көчөсү, Токтогул көчөсү боюнча Кардиология борборун камтыган Улуттук госпиталь, 195-маршруттук линиясын жарым-жартылай өзгөртүү жөнүндө маселе Миррахимовдун, "Юрфа" клиникасынын, андан ары кыймылдын мурдагы схемасы боюнча.
4-апрелде дүйнө жүзүндө өзгөчө майрамдардын бири - Бүткүл дүйнөлүк келемиштер күнү белгиленет. Бул күн аталган жаныбарга көңүл буруу жана жер жүзүндөгү декоративдүү келемиштердин сүйүүчүлөрүн бириктирүү максатында 2003-жылы негизделген. Ал эми аталган майрамды түзүү идеясы Америкадагы келемиш багуучуларга таандык. Бул күндү 4-апрелде белгилөө чечими - декоративдүү келемиштерге арналган ратліст деп аталган мурдагы интернет ресурстун ушул күнү иштеп башташына байланыштуу кабыл алынган. Келемиштердин тиштери өмүр бою өсүп тургандыктан, тиштерин кайроо үчүн дайыма бир нерсени кемирип жүрүшөт. Индуисттердин храмында келемиштерди ыйык жаныбар деп эсептешип, аларга сүт беришет. Айрым маалыматтарга караганда келемиштер Жер планетасында адамдардан 48 миллион жыл мурун пайда болгон. Орточо эсеп менен алганда, жер жүзүндөгү бир адамга эки келемиш туура келет. Адамдын жана келемиштин муундары бирдей түзүлүштө, сөөктөрүнүн деталдарынын саны бири-бирине барабар. Өңү боз келемиштер 80 сантиметр бийиктикке чейин секире алат. Агрессивдүү болуп турган учурда 2 метрге чейин секирет. Бул жаныбардын жүрөгү мүнөтүнө 500 жолу согот.
Кара-Суу шаарындагы Ленин көчөсүндө жайгашкан эки кабаттуу үйдөн өрт чыгып, үй толугу менен күйүп кетти. Бул тууралуу 'ге 3-ноябрда өрт кырсыгына күбө болгон шаар тургуну кабарлады. Анын айтымында, үйдүн астыңкы кабаты кафе катары пайдаланылып келсе, үстүнкү кабатында төрт үй-бүлө жашап келген. Кырсыктан жабыркагандар жок. "Өрт кырысыгы саат 10:00дөр чамасында чыкты. Ал жерге дароо өрт өчүрүүчүлөр чакыртылган, бирок 30 мүнөттөй кечигип келишти. Ал учурда өрт күч алып эки кабаттуу үй толугу менен күйүп кетти.
Гаджеттер, таш боордукту чагылдырган мультфильмдер, киберкуугунтук... Азыркы балдардын көйгөйлөрү өткөн кылымдын 70-80-жылдарындагы замандаштарынан айырмаланып тургансыйт. Бирок жакшылап карасаңыз, айлана-чөйрө жана шарттын чоо-жайына карабастан ата-энелер менен балдардын көйгөйлөрү ошол эле бойдон калууда. Ата-эне менен балдар ортосундагы мамиле тууралуу порталы балдар психологу Алтынай Кариева менен маек курду. - Бала менен кантип ынак дос боло алсак болот? - Бала менен дос болгонго чейин биз, өзүбүз менен өзүбүз дос болгонду үйрөнүшүбүз керек. Дос деген мамилени баланын курагына жараша туура түшүнүп алуубуз зарыл. Мисалы, алты жаштагы бала менен дос болгондун кереги жок. Дос учуру өспүрүм чак учурунда көп кездешет. Анткени өспүрүм чакта балдар досторун алдыңкы орунга коюшат. Ошол учурда ата-энеде достордун сапаты болсо өтө жакшы болот жана дос деген бул бардык нерсеге уруксат берип, бардык нерсени колдой бергендик эмес. Балансты кармап, көп чектөөлөрдү киргизип эмес жана чектөөлөрдү такыр эле алып салбай ортону кармоо керек. - Ата-энелерден жана мугалимдерден балдар кандай сапаттарды көргүсү келет? - Биз бул боюнча мектептерде изилдөө жүргүзгөнбүз. Таң калычтуу жыйынтыктар чыккан. Анткени азыркы муундун балдары биринчи орунга акыйкаттуулукту коюшкан. Мугалимден акыйкаттыкты жана объективдүү кароону талап кылышкан. Мисалы, бул таанышымдын баласы ошон үчүн ага беш коюп жатам эмес, объективдүү, кылганына жараша акыйкаттуулук менен баалоону талап кылышкан. - Балага көз карандысыздыкты кантип үйрөтүү керек жана аны бир нерсе жасоого мажбурлаш керекпи? - Мажбурлап кыйноонун кереги жок. Бирок балага жаш курагына туура келгендей кылып жумуштарды берип аны үйрөтүш керек. Баланын ордуна баарын кылган жана балага бардык нерсени даярдап бергенге болбойт. Мисалы, беш жаштагы бала өзүнүн бөлмөсүндөгү чаңдарды сүртүп, гүлгө суу куя алганга алы келет. Же болбосо чай ичкен соң чынысын жууп коёт алат. Ошондой нерселерди баланын ордуна кыла калбай балага үйрөтүшүбүз керек. Мен эмгек терапиясына дайыма кошулам. Бирок мунун дагы чектөөлөрү бар. Көбүнчө үйдө ата-энелер улуу балдарына кичүү балдарын каратып коюшканын көрөм. Бул 10-15 мүнөттүк же бир сааттык кароо эмес, бир күн кечке же 5-6 саат каратып коёт. Мен буга каршымын жана туура эмес деп ойлойм. Анткени ал дагы бала жана балдарды кароого милдеттүү эмес. Улуу балага эрте эле ата-эненин ролун берүүгө шашпаңыз. - Психологиялык тажрыйбаңызга таянсак, ата-энелер балдарын тарбиялоодо кандай каталарды көп кетиришет? - Бул суроону окуганда биринчи эле оюма келгени бул ата-эне өзү кичинекей кезинде албай калган нерселерди, өзүнүн бөксөргөн жерин бала аркылуу толуктагысы келет. Бул чоң ката. Мен болбой калган адам сен бол, мен албаганды сен ал, мен көрбөгөндү сен көр деп баланын каалоосу, шыгы жок болсо деле, жасагысы келбесе деле аны кыйнай беришет. Мисалы, атасы футболчу болбой калдыбы жок эми балам сөзсүз түрдө болот деп баласын футболго берип кыйнап баштайт. Ал эми бала, балким, сүрөт тарткысы келет. Дагы бир каталардын бири - бул салыштыруу. Азыркы балдарды башка бирөө менен миллионер болобу, президент болобу ага салыштыруунун кереги жок. Бул муундун психологиясы өзгөчө болгондуктан салыштырууну кабыл алышпайт. Булардын салыштырчу адамы - өзүнүн кечээгиси. Андан кийинкиси үй-бүлөлүк конфликтерде баланы аралаштырып алгандыгы. Баланы бир манипуляциялык курал катары колдонгону - бул өтө чоң каталардын бири. Мисалы, балам болбосо мен кетип калмакмын же балам болбосо биз ажырашып кетмекпиз деп баланы курал катары колдонушат, бул туура эмес. - Ата-эне менен байланышууга болгон муктаждыгын канааттандыруу үчүн балага күнүнө канча убакыт бөлүш керек? - Мен негизи убакыттын санына эмес, сапатына көңүл бурмакмын. Мисалы, бала менен 30 мүнөт жакын эмоционалдык мамиледе сонун сүйлөшүп койсо болот. Бирок кээ бир ата-энелерди билем 24 саат, 7 күн баланын жанында жүрүп, бирок ушунчалык алыс болушат. Сөзсүз түрдө баланын жанында болуу, керектүү учурларда аны колдоо жана эмне гана болбосун бала ата-энесине кайрылып келүүсү бул деген кандай гана абал болбосун биринчи кезекте бара турган жери бул ата-энеси болуш керек. Ата-энесинен коркпош керек. Андан сырткары балам үчүн, келечеги үчүн деп мигрант болуп баладан алыс болуунун кереги жок. Балага ата-эненин материалдык жагы эмес, эмоционалдык жагы, жанында болуу өтө маанилүү. Бирок жанында дегенде 24 саат баланын жанында отуруп алуу эмес, инсан катары өз жумуштарыңыз менен алектениңиз, бирок балага керектүү учурларда анын жанында болуп, колдоп кеткендей болуңуз. - Ата-энелерге балдар психологу бере турган негизги кеңеш кайсы? - Учурда балага бай ата-эненин кереги жок. Балага инсан катары бактылуу болгон ата-эне керек. Технология заманына байланыштуу азыркы балдар көп нерсени билишет, көп нерсени сезип турушат, ошол эле учурда ата-энелер бул кичинекей, эч нерсени түшүнбөйт деген дагы болбойт. Алар бардыгын түшүнүшөт. Жана бала менен сүйлөшкүлө. Сүйлөшкүлө дегенде бүгүн эмне кылдың, эмне жедиң деген сурак сыяктуу эмес жөн гана баарлашып көргүлө. Маанайың кандай, күнүң кандай өттү деген сыяктуу жөнөкөй суроолордон баштап андан сырткары өзүңүз жөнүндө да айтып берүүнү унутпаңыз. Балдарды бактылуу инсан кылып чоңойтконго аракет кылуу - бул өзүнө жаккан нерселерди кылганды, жок деп айтканга үйрөткөндү, өзүнүн чектерин, мейкиндигин билгенди үйрөтүү.
Бүгүн, 26-ноябрда президент Садыр Жапаровдун төрагалыгы менен Коопсуздук кеңештин жыйыны өтүп жатат. Анда Борбордук шайлоо комиссиясынын төрайымы Нуржан Шайлдабекова шайлоого карата даярдыктар тууралуу маалымат берди. Анда президент Садыр Жапаров эч нерсени жашырбоо боюнча тапшырма берди. "Чыр-чатак чыккан болсо, эч жашырбай көрсөткүлө. Шайлоо тилкелеринен мыйзам бузууларды көрсөткүлө.
Түркияда эркек киши сууктан тоңуп калган көгүчкөндү чач кургаткыч менен жылытып, ага жардам берип жаткандагы видео интернет желесине тарады. Бул тууралуу чет элдик басылмалар жазып чыгышты. Стамбулдун тургуну үйүнүн терезесинде сууктан үшүп, калтырап жаткан көгүчкөндү көрүп, аны таштай албай, чач кургаткыч менен жарым саат жылыткан.
Бүгүн, 18-февралда Грузиянын премьер-министри Георгий Гахария атайын брифингде кызматтан кеткенин жарыялады. Бул тууралуу дүйнөлүк басылмалар жазып чыкты. Маалыматка ылайык, премьер-министр кызматтан кетүүгө бийликтеги партия менен Бириккен улуттук кыймыл оппозициялык партиясынын башчысы Никанор Мелиянын соту боюнча пикир келишпестик себеп болгонун белгиледи. Бир күн мурун Тбилиси шаардык соту 2019-жылдагы башаламандыктар боюнча Мелияны сыртынан камакка алган. Оппозициялык партиянын кеңсесинин жанына бардык оппозициялык күчтөрдүн колдоочулары чогулушту. Алар Мелиянын камалышына жол бербейбиз деп убада кылып, ошол жерде түнү бою нөөмөттө турушкан. 18-февралда эртең менен партиянын кеңсесине Ички иштер министрлигинин өкүлдөрү келишти.
Көк бөрү боюнча Нооруз майрамына арналган турнирдин Биринчи лигасында "Жаштык" командасы чемпион болду. Жалал-Абад облусунан келген "Жаштык" финалда Бишкектин Четинди командасы менен күч сынашып, 7:2 эсебинде жеңишти камсыздады. Ал эми Жогорку лиганын финалдык оюну "Ынтымак" жана "Сары-Өзөн" командаларынын ортосунда өтөт.
Журналистке бычак менен кол салган окуя боюнча тергөө иштери жүрүп жатат. Мындай маалыматты Жалал-Абад облустук ички иштер башкармалыгынан билдиришти. Облустук милициядан маалымдашынча, учурда бычактан жабыркаган журналисттин абалы жакшы. "Учурда тергөө иштери жүрүп жатат. Маалыматтар чогултулгандан кийин гана кылмыш ишин козгоо маселеси каралат" , - деди ОИИБден.
Чили дегенде өлкөнү да, ачуу калемпирди да элестетебиз. Бирок экөөнүн мааниси эки башка. Чили өлкөсүнүн аталышына келсек, «чили» Чилиде жашаган кечуа индейлеринин сөзү, бизче «чек», «суук, муздак» дегенди билдирет. Ал эми ачуу чили калемпирин билдирген «чили» сөзү Америкада (негизинен Мексикада) жашаган науа индейлеринин сөзү, «кызыл» дегенди билдирет. Бирок өлкөнүн картасын карасак, чили калемпирине окшоп узун, сүйрү болуп жайгашкан. Мына ушул өлкөгө саякатка чыгып, тарыхы, элинин тиричилиги, жаныбарлары жана башкалары менен таанышалы.
Орусиялык "Маша жана аюу" мультсериалы Ютуб каналында 100 миллиард көрүү топтоду. Бул тууралуу орусиялык басылмалар жазып чыгышты. "Анимаккорд" студиясынын жамааты дүйнө жүзүндөгү аудиториясына 100 миллиард көрүүнүн чегине жеткендиги үчүн ыраазычылык белгиси катары "Маша жана Аюу" атайын чыгарылышын жаратты. Ал аталган студиянын ЁуТубэ каналында жеткиликтүү болот " , - деп жазылат маалыматта. Кошумчалай кетсек, анимациялык сериалдын араб тилиндеги чет элдик каналы бриллиант ЁуТубэ баскычынын ээси болгон. «Маша менен аюу» кичинекей балдардын аудиториясына арналган. Үч көлөмдүү графикада тартылган мультфильмди алгач 2009-жылы жаш көрүүчүлөр “Түнүңөр бейпил болсун, балдар” берүүсүнөн көрө башташкан. Мультфильмдин автору Олег Кузовков . Эл аралык деңгээлге чыга алган “Маша менен аюу” мультфильми 1 жарым жыл аралыгында 16 сыйлык алган.
Кечээ, 3-ноябрда Т.Сатылганов атындагы Кыргыз улуттук филармониясында КР Баатыры, СССРдин эл артисти, Токтогул атындагы мамлекеттик сыйлыктын лауреаты, ІІІ даражадагы “Манас” орденинин ээси, Мюнхендеги дүйнөлүк музыка академиясынын академиги, дирижёр Асанкан Жумакматовдун 100 жылдыгына арналган салтанаттуу иш чара өттү. Маданият, маалымат, спорт жана жаштар саясаты министрлигинен билдиришкендей, ага мамлекеттик катчы Сүйүнбек Касмамбетов, маданият министринин биринчи орун басары Кайрат Иманалиев, көрүнүктүү маданият ишмерлери жана Асанкан Жумакматовдун жакындары катышты. Салтанаттуу кечени Кайрат Иманалиев ачып, Асанкан Жумакматовдун 100 жылдык мааракесин улуттук деңгээлде белгилөө боюнча министрлер кабинетинин токтому чыкканын, ага ылайык жыл ичинде атактуу дирижердун 100 жылдыгына байланышкан бир катар маанилүү иш-чаралар өткөнүн белгиледи. Ал эми Сүйүнбек Касмамбетов Кыргыз Эл жазуучу Чыңгыз Айтматов өз учурунда Асанкан Жумакматовду “Классикалык музыканын падышасы” деп таамай айтканын белгилеп, А. Жумакматовдун өмүр чыграмачылыгы, нарктуу жолу тууралуу сөз кылды. Андан соң иш-чара А. Жумахматов атындагы мамлекеттик академиялык симфониялык оркестри жана К. Орозовдун атындагы эл аспаптар оркестринин коштоосундагы концерт менен уланды. Эске салсак, буга чейин Маданият, маалымат, спорт жана жаштар саясаты министрлигинин уюштуруусу менен Асанкан Жумакматовдун 100 жылдыгына карата Оркестр коллективдери арасында ІІ республикалык кароо-сынак фестивалы өткөн. Жакында эле А. Жумакматовдун туулуп-өскөн айылында анын 100 жылдыгына арналган салтанатуу иш-чарасы болуп өттү.
Жогорку Кеңештин депутаты Абдумажит Юсуров 1964-жылдын 12-апрелинде Ысык-Көл облусунун Жети-Өгүз районундагы Ырдык айылында төрөлгөн. Ал 1985-жылы Кыргыз мамлекеттик университетин география адистиги боюнча аяктаган. Эмгек жолун 1986-жылы Пржевальск институтунун Ботаника жана химия кафедрасында окутуучу болуп иштөө менен баштаган. 1987-1992-жылдары Ысык-Көл ОБЛКСМда инструктор; 1992-2005-жылдары "Айым Галф" ЖЧКсынын коммерциялык директору; 2005-2007-жылдары "Трэвел Альянс групп" ЖЧКсынын директору; 2007-2010-жылдары – Жогорку Кеңештин ІВ чакырылышынын депутаты; 2015-жылы "Өнүгүү-Прогресс" партиясынын тизмеси аркылуу Жогорку Кеңештин ВІ чакырылышынын депутаты болуп шайланган. Үй-бүлөлүү, беш баланын атасы.
Президент Сооронбай Жээнбековдун маалымат жыйыны 25-декабрда өтөт. Бул тууралуу президенттик аппараттын маалымат кызматынан билдиришти. Мамлекет башчысынын жалпыга маалымдоо каражаттарынын өкүлдөрү менен жолугушуусу "Ала-Арча" мамлекеттик резиденциясында болот. Маалымат жыйын саат 11:00дө башталат.
Франциянын президенти Эммануэль Макрон өлкөдө коронавирус оорусун алдын алуу үчүн жаңы чараларды көрөт. Президент өлкөдөгү электр жарыгына, сууга жана газга болгон эсепти токтотуу чечимин кабыл алды. Бул тууралуу дүйнөлүк басылмалар жазып чыгышты. "Өлкөнүн жарандары каражаты жок калбашы үчүн электр жарыгына, сууга жана газга болгон эсептер убактылуу токтотулат" , - деп билдирген Эммануэль Макрон.
Бүгүн, 2-ноябрда Кыргыз өлкөсүндө маданият кызматкерлери кесиптик майрамын белгилешти. Маданият кызматкерлеринин майрамынын урматына Абдылас Малдыбаев атындагы академиялык опера жана балет театрында өнөрпоздордун катышуусунда салтанаттуу концерт уюштурулду. Иш-чаранын расмий бөлүгүн Кыргыз мамлекетинин вице-премьер-министри Чолпон Султанбекова ачып, өз ишин мыкты аткарган кызматкерлерге Ардак грамоталарды тапшырды. Бул салтанатка маданияттын бардык тармагында эмгектенген инсандар катышты. Кыргыз Республикасынын эл артисти, ырчы Саламат Садыкованын айтымында, акыркы учурда маданият кызматкерлерине мурдагыга караганда тийиштүү деңгээлде көңүл бурулуп жатат. "Улутубуздун жүзү болгон маданият кызматкерлерин бүгүнкү кесиптик майрамы менен чын жүрөктөн куттуктайм. Улуу өнөр ээлери биздин улут болуп сакталып калышыбызга баа жеткис эмгек кылышууда. Кыргыз маданиятынын дүйнө элине таанылышына жана анын өркүндөп өсүүсүнө өз салымын кошуп жаткан адамдардын эмгеги убагында өз баасын алышы керек" , - деп билдирди ал. Бишкек шаарында жайгашкан музыкалык мектептердин, жогорку окуу жайлардын тарбиялануучулары концертти шаңга бөлөшсө, театр чеберлери өз өнөрлөрүн элге тартуулашты.
Бишкек шаарындагы Октябрь районунда жайгашкан көп кабаттуу үйлөрдүн бириндеги батирден эркек кишинин жансыз денеси табылды. Бул тууралуу Өзгөчө кырдаалдар министрлигинин маалымат кызматы билдирди. Маалыматка караганда, 26-ноябрь күнү саат 12:33тө ӨКМнын Бишкек шаары боюнча башкармалыгынын Куткаруу кызматынын куткаруучулары 7-кичи райондогу №5-үйдүн батиринин бекилип калган эшигин ачып беришкен. Батирди ачкан учурда анын ичинен 1962-жылы туулган А.А. аттуу жарандын жансыз денеси табылган. Адамдын жансыз денеси ИИМдин кызматкерлерине өткөрүлүп берилген. Ал эми ИИМдин басма сөз кызматынын билдиргенине ылайык, куткаруучуларды коңшу батирде жашаган адамдар чакырышкан. Анткени жансыз дене табылган батирден жагымсыз жыт чыга баштаган. Денеге жүргүзүлгөн алгачкы кароодо ага эч кандай күч колдонуу болбогону аныкталган.
Футбол боюнча Кыргыз курама командасы ФИФАнын жаңыланган рейтингинде 115-орунду ээледи. Бул тууралуу Кыргыз өлкөсүнүн футбол федерациясы кабарлады. Маалыматка ылайык, Кыргыз өлкөсүнүн футбол боюнча курама командасы ФИФАнын жаңыланган рейтингинде мурунку айга караганда бир орунга жогорулап, 115-орунду ээледи. Ал эми Кыргыз курама командасына "Азия Кубогу-2019" оюнунда атаандаштык жарата турган Индия өлкөсүнүн курамасы 102-орунду ээлеген. Мьянма 140-орунда жайгашса, Макао курамасы 186-орунга жазылган. Айдын эң мыкты командасы болуп Конго курамасы аталган. Бул курама команда бир ай ичинде 8 орунга өйдө көтөрүлүп, 88-сапка жазылган.
БИШКЕК ШААРЫ Түнкүсүн +2°C Күндүз +10°C Күндүн узактыгы 11 саат 4 мүнөт. Күн саат 07:15те чыгып, 18:19да батат. Жаан-чачын Жамгыр жаашы күтүлбөйт. Шамалдын ылдамдыгы Батыштан соккон шамалдын ылдамдыгы секундасына 18-23 метрге жетиши күтүлөт. ЧҮЙ ОБЛУСУ Түнкүсүн +5°C Күндүз +17°C Күндүн узактыгы 11 саат 4 мүнөт. Күн саат 07:15те чыгып, 18:19да батат. Жаан-чачын Түнкүсүн кар аралаш жаан жаайт. Шамалдын ылдамдыгы Батыштан соккон шамалдын ылдамдыгы секундасына 18-23 метрге жетиши күтүлөт. ТАЛАС ОБЛУСУ Түнкүсүн 0°C Күндүз +9°C Күндүн узактыгы 11 саат 5 мүнөт. Күн саат 07:24тө чыгып, 18:29да батат. Жаан-чачын Жамгыр жаашы күтүлбөйт. Шамалдын ылдамдыгы Батыштан соккон шамалдын ылдамдыгы секундасына 18-23 метрге жетиши күтүлөт. ЖАЛАЛ-АБАД ОБЛУСУ Түнкүсүн +4°C Күндүз +15°C Күндүн узактыгы 11 саат 8 мүнөт. Күн саат 07:19да чыгып, 18:28де батат. Жаан-чачын Жамгыр жаашы күтүлбөйт. Шамалдын ылдамдыгы Батыштан соккон шамалдын ылдамдыгы секундасына 18-23 метрге жетиши күтүлөт. ОШ ОБЛУСУ Түнкүсүн +3°C Күндүз +10°C Күндүн узактыгы 11 саат 9 мүнөт. Күн саат 07:19да чыгып, 18:29да батат. Жаан-чачын Жамгыр жаашы күтүлбөйт. Шамалдын ылдамдыгы Батыштан соккон шамалдын ылдамдыгы секундасына 18-23 метрге жетиши күтүлөт. БАТКЕН ОБЛУСУ Түнкүсүн +2°C Күндүз +10°C Күндүн узактыгы 11 саат 10 мүнөт. Күн саат 07:27де чыгып, 18:37де батат. Жаан-чачын Жамгыр жаашы күтүлбөйт. Шамалдын ылдамдыгы Батыштан соккон шамалдын ылдамдыгы секундасына 18-23 метрге жетиши күтүлөт. ЫСЫК-КӨЛ ОБЛУСУ Түнкүсүн +7°C Күндүз +11°C Күндүн узактыгы 11 саат 4 мүнөт. Күн саат 07:15те чыгып, 18:19да батат. Жаан-чачын Жамгыр жаашы күтүлбөйт. Шамалдын ылдамдыгы Батыштан соккон шамалдын ылдамдыгы секундасына 18-23 метрге жетиши күтүлөт. НАРЫН ОБЛУСУ Түнкүсүн +2°C Күндүз +11°C Күндүн узактыгы 11 саат 5 мүнөт. Күн саат 06:59да чыгып, 18:05те батат. Жаан-чачын Жаан-чачын жаашы күтүлөт.
Сот реформасындагы негизги көйгөй - коррупциялык схема. Бул тууралуу 8-февралда тегерек столдо "Адвоcатэс Інтэрнатіонал" Эл аралык уюмунун мүчөсү Токторбек Ашырбек уулу билдирди. Анын айтымында, азыркы Конституцияда Жогорку Соттун ыйгарым укугун алып салган. "2003-жылкы Конституцияда Жогорку Соттун ыйгарым укугу бар болчу. Анда Жогорку Сот ишти карап жатканда жергиликтүү соттун чечимин күчүндө калтырып же өзгөртүшү керек. Эгерде реформа иштебей жатат дей турган болсок, сот системин түп орду менен жоюш керек болот. Көз карандысыз мамлекет болгондон кийин өзүбүздүн өнүккөн сот системибиз, адвокатурабыз болуусу зарыл.
Кыргыз Республикасынын "Электрондук өз ара аракеттенүү борбору" мамлекеттик ишканасы Эстонияда "Жылдын өнөктөшү-2019" сыйлыгына ээ болду. Бул тууралуу аталган мекеменин басма сөз кызматы билдирди. Маалыматка ылайык, 21-майда Эстониянын электрондук башкаруу академиясы (Э-ГА) эң мыкты электрондук башкаруу системи деп "Түндүк" тутумун тапты. Сыйлык тапшыруу аземине 130 мамлекеттен 500 делегат, БУУнун жана Европа биримдигинин өкүлдөрү катышты. "Электрондук өз ара аракеттенүү борборунун" башчысы Нурия Кутнаеванын айтымында, сыйлык тапшыруу аземинен кийин башка өлкөлөрдүн өкүлдөрү тажрыйба менен бөлүшүүнү суранып, өздөрүнүн өкмөттөрүнө мисал катары көрсөтөрүн айтышты. "Жалпылап айтканда, бир жыл ичинде биз көп иштерди жасай алдык. Мамлекеттик мекемелердин ортосунда маалымат алмашуу ишке кирди: 19 мамлекеттик орган "Түндүк" аркылуу маалымат менен алмашууда. Эгер март айында 400гө жакын алмашуу болсо, апрелде бул көрсөткүч 700 миңге жетти. Бул жалпы Кыргыз өлкөсү үчүн жеңиш", - деди Кутнаева. "Түндүк" мекемелер аралык электрондук өз ара аракеттенүү тутуму – бул мамлекеттик жана муниципалдык органдарга, ошондой эле юридикалык жактарга, жарандарга жана уюмдарга электрондук түрдө мамлекеттик жана муниципалдык кызматтарды сунуштоо үчүн зарыл болуучу маалыматтар менен алмашууга мүмкүндүк бере турган маалыматтык тутум.
Мен Медина Найманова , алып баруучумун. Кечээ, 20-январда ырчы Нурлан Насиптин ресторан-барынын салтанаттуу ачылышына катыштым. Ооба, жумуш боюнча барып, видеого тартып, аны топтоп, көрүүчүлөргө "сунганга" чейин түн бир оокум болду. Кыскасы, бүгүн уйкум канды... Эми өтө көп күйөрмандары бар Нурлан Насиптин ишкерликти баштоодогу алгачкы кадамы болгон ресторанынын ачылышындагы кызыктуу учурларды сиздерге айтып берүүнү оң көрдүм. Көпчүлүк бул кечеде Нурлан Насиптин жубайы, ырчы Асел Кадырбекованы көрөбүз деп ойлошкон. Ачылыш аземди экрандан көргөндөр да бар, бирок ал ачылыш аземге катышкан жок. Анын себеби баарыбызга белгилүү да окурман... Кечеде Кадырбекова Түркияга эс алууга бара тургандыгы белгилүү болду. Бул тууралуу ырчы мырзанын атасы кабарлады. Ал жол кырсыгына кабылгандан бери 7 ай өттү, баарыбыз ага кырсыктын кесепеттерин жеңип, саламаттыгы калыбына келишин тилейли. Ресторандын ачылышына белгилүүлөрдөн кимдер келди десеңиз менин тизмем оголе көп. Ырчылар, алып баруучулар, продюсер, тамашоучу, айтор чыгармачылыктагы жоон топ адамдардын башын бириктирген азем болду. Алар абдан көңүлдүү отурушту, дасторкон да ардактуу коноктор үчүн мыкты жасалган. Эң эле ак дилден айтылган сөздөргө адам кадимкидей эреркей түшөт эмеспи, ырчы мырзанын ата-энесине сөз берилгенде коноктордо дал ошондой сезим болду. "Нурлан бала кезинен абдан өжөр. Айтканына жетмейинче аракет кыла бермей жайы бар. Негизги максаттарынын бири - ырчы болуу болчу. Кудай буюруп шоу чөйрөсүндө өз ордун тапты, эми дагы бир максатын орундатууга бет алды, ишкерлик кылуу. Ачыгында, азыр мурдагыдан да уйкусу азайды, мурда түнү иштесе күндүз уктап алчу, азыр өзүнөн-өзү эрте туруп, жумушуна кете турган болуп калды", - деди атасы Насипбек Мусаев. Ошондой эле Нурлан мырзанын ата-энеси уулунун жаңы баштаган ишин колдоо үчүн ресторанга келгенде тамак үчүн акча төлөп кетип жатышкандыгын айтышты. Ак батасын бергендердин арасында Асел Кадырбекованын апасы, Нурлан Насиптин кайненеси да бар. "Албетте, бул күйөө балам менен кызымдын наны. Нурландын биринчи баштаган иши майлуу, сүттүү болсун. Ырчылык деле убактылуу да, жеке ишкерлик да кылыш керек. Азыр баары эле ошентип калбадыбы",- деди Дилбар Монокбаева. Кечеге конок болуп келген Курал Чокоев ырчы ишкерликти жөнгө салып алса, туруктуу киреше булагы болсо башка маселелерге алагды болбой чыгармачылыкка жакшы көңүл бурат деген оюн айтты. "Ишкерлик менен алектенүү албетте, чыгармачылыктагы адамга тоскоолдуктарды жаратат. Бирок киреше булагың дагы жок болсо, жалгыз чыгармачылык менен алектене албайсың. Ошондуктан бизнес баштап, аны жолго коюп, ал туруктуу киреше булагына айланганда, сен кеңири чыгармачылыкка кирише аласың. Менин дагы ушундай оюм бар", - деди ал. Мен кечеде такыр бошобой жүргөн Нурлан Насипти "аңдып" жүрүп сыртка чыкканда артынан чыктым. Ал телефон аркылуу сүйлөшүп жаткан экен, убактысы тар болгондуктан ага тоскоолдук жаратууга мажбур болуп, суроолорду узатып баштадым... Нурлан мырза, кандай "шеф" болуп жатасыз, көнүп калдыңызбы? - Көнүп калдым, ишти 2 ай мурун баштаганбыз. Ал эми мындагы жамаатты, кызматкерлерди чогултуп иштеп баштаганыбызга 1 ай болуп калды. Азыр бул жакта иштегендер Нурлан Насипбекович деп айтышса башында өөн учурап жаткан, азыр көнүп баратам. - Ресторанда жандуу үн менен ырдашат экен, өзүңүз дагы ырдайсызбы? - Ооба, мен дагы ырдайм. Келген коноктор өзүң ырдайсыңбы, ырдап берчи деп суранып калышат. Бош убакытта коноктордун көңүлүн алып өзүм да ырдап берип жатам. - Мурун биз "Чыгармачылык менен үй-бүлөнү кошо алып кетүү кандай болот" деп сурачубуз, эми дагы бир тармак - ишкерлик кошулду, үчөөнү алып кетүү кандай экен? - Менимче, бардык нерсеге жетишсе болот. Башкысы каалоо, кызыгуу анан эмгек керек. Мен бул кыялымды ишке ашырууга көптөн-көп эмгек кылдым.
Министрлер кабинетинин төрагасынын кеңешчиси Каныбек Осмоналиев Фейсбук баракчасына "Ыймандай сырым: сокку ушунчалык күтүүсүз болгондуктан, бир аз өзүмдү жоготуп бара жатып эсиме келдим. Эми жеңилбейм!", "Эртеби же кечпи президентибиздин айланасына топтолуп алышып, коррупцияны гүлдөткөндөрдүн заманы кайгылуу бүтөт! Аз калды!" - деп жазып чыкты. Бул жазылган посттор боюнча Каныбек Осмоналиевдин өзүнө байланышып, төмөнкүдөй жооп алдык. " Садыр Нуркожоевич кыргыздын бактысына келген инсан болду. Акыркы 8 айдан бери жасалган иштери негизинен туура. Чекесинен соттолгон баягыдай "маңгыт, даңгыт" иттер бул кишинин абийирин кетирип жатышат. Акча жасап жатышат, коррупцияга малынып алышты. Эң жакын жанында отурган адамдар. Буга чейин дагы айтып жаман көрүнгөнбүз. Шагым сынды деген сөзүм ошол болгон. Мындан дагы катуу сөз айткам, менимче жеткен окшойт, бүгүнкү дайындоосу абдан жакты. Ушундай Таалатбек Масадыковдой адамдарды алып келсе, Садыр иним кыргыздын бактысына жаралган миң жылда бир келген инсан болот. Эгер колумдан келсе анын жанында турганга даярмын. Мамлекеттик катчыны дайындоосунда сокку мага абдан катуу болду. Ошондон баштап мага катуу чабуул башталды, анан ушундай абалга келдим. (ред: ооруп жатканын айтты) Бирок мен моюн бербейм, мындан ары күрөшөм. Садыр экөөбүз көп нерсени жасайбыз", - деди Осмоналиев. Бүгүн, 12-июлда Таалатбек Масадыков Коопсуздук кеңешинин төрагасынын орун басары болуп дайындалган.
"Кыргызнефтегаз" ачык акционердик коомунун төрагасы Жеңишбек Жумашов кечээ, 28-мартта кармалды. Бул тууралуу бүгүн, 29-мартта Экономикалык кылмыштарга каршы күрөшүү боюнча мамлекеттик кызматы билдирди. Маалыматка караганда Жумашов Кылмыш-жаза кодексинин 221 (коммерциялык же башка уюмдардын кызматчыларынын ыйгарым укуктарын кыянаттык менен пайдаланышы) жана 171-беренелери (ишенип берилген мүлктү ыйгарып алуу же жок кылуу) боюнча айыпталууда. Айта кетсек, 2014-жылдын июлунда тендердин жыйынтыгы менен “Кыргызнефтегаз” жана “Спецсервис” ишканалары 27 миллион 400 миң рублга келишим түзүшкөн. Ошону менен бирге “Спецсервис” көрсөтүлгөн келишимди камсыздандыруу катарында "Банк АКЭФ" банкы аркылуу кепилдигин берип, эгерде “Кыргызнефтегазга” атайын техникалар берилбесе, анда банк акча каражаттарын кайрып берүүсү керектиги айтылган. Бирок 2012-жылдын июнунда банк аталышын өзгөртүп, берилген банктын кепилдиги жасалма болуп чыкканы аныкталган. Ал эми “Спецсервис” көрсөтүлгөн банктын кардары эместиги тастыкталган.
Жогорку Кеңештин депутаты Анвар Артыков 1951-жылы 30-ноябрда Ош шаарында туулган. Депутат 1977-жылы Андижандагы пахтачылык институтун инженер-механик адистиги боюнча бүтүргөн. 1989-1991-жылдары КПСС БКнын алдындагы Коомдук илимдер академиясынын угуучусу. Ал эмгек жолун 1966-жылы Кыргыз ССРинин Турак жай-коммуналдык чарба министрлигинин Оштогу кеңсесинде мехсантазалоочу жумушчу болуп иштөө менен баштаган. Эл өкүлү 1979-1981-жылдары Оштогу автобазада башкы инженер болуп иштеген. 1981-жылдан тартып Ош регионалдык борборунда КамАЗ автомашиналарын тейлөө жана запастык бөлүктөр менен камсыз кылуу боюнча директор, андан соң партиянын Жалал-Абад обкомпартиясынын экинчи катчысы, Кыргыз компартиясынын борбордук комитетинин иш башкаруучусу кызматтарын аркалаган. 1990-2000-жылдары Кыргыз ССРинин Жогорку Советинин депутаты, Кыргыз Республикасынын Жогорку Кеңешинин депутаты болгон. 2004-2005-жылдары Бүткүл дүйнөлүк банктын энергетика тармагы боюнча долбоорунун директору болгон. 2005-жылы Ош облусунун эл депутаттар кеңешинин төрагасы болуп шайланган. 2005-жылы Ош облусунун облустук акиминин, губернаторунун милдетин аткарган. 2010-жылдын ноябрында “Ар-Намыс” саясий партиясынын тизмеси боюнча В чакырылыштагы Жогорку Кеңештин депутаты болуп шайланган. 2015-жылдын 4-октябрында КСДПнын тизмеси боюнча ВІ чакырылыштагы Жогорку Кеңештин депутаты болуп шайланган.
УКМК төрагасы Камчыбек Ташиев былтыр сентябрда Тажикстандын кол салуусунан жаракат алган чек арачы Дастан Шариповго батирдин ачкычын тапшырды. Бүгүн, 19-сентябрда Ташиев кыргыз-тажик тилкесиндеги атышуу учурунда согуштук жаракаттарды алган, чек ара кызматкери Шарипов Дастан Абдрасулович менен жолугушту. Жолугушуу учурунда Ташиев чек арачыга Бишкек шаарындагы 3 бөлмөлүү батирдин ачкычын тапшырды. Мындан сырткары, УКМК төрагасы согуштук аракеттерде эрдикти жана духту көрсөткөн уулду тарбиялап өстүргөн Дастан Шариповдун ата-энесине терең ыраазычылык билдирди жана өсүп келе жаткан жаш муундарга үлгү экендигин белгиледи. Ошондой эле Ташиев К.К. согуштук аракеттерге катышкан баатырлардын эмгегин мамлекет эч качан унутпай турганын кошумчалады.
Бүгүн, 16-июнда Жогорку Кеңештин көпчүлүк коалициясынын жыйыны өтүүдө. Анда депутат Рыскелди Момбеков Мухаммедкалый Абылгазиевдин отставкага кеткени боюнча көпчүлүк коалициянын төрагасы Иса Өмүркуловдун пикирин сурады. "Сиз өз сөзүңүздө экс-премьер-министр болуп калган Мухаммедкалый Абылгазиев арызын колдойм, бирок ушундай оор учурда кетип калганын туура эмес деп ойлойм деп айттыңыз. Дегеле биз кет, кет дегенде көгөрүп кетпей коюп, эми кетпе, кетпе дегенде кетип калган адамдын мындай кадамы саясий жоопкерчиликке жатабы? Биз мактаган кыз тойду кооздоп койгон жокпу?", - деп сурады депутат. Иса Өмүркулов: "Ал отставкага кеткенин колдойм деп айткан жокмун. Туура болду деп айттым.
Учурда Монголиянын Улан-Батор шаарында табигый ресурстарды эффективдүү башкаруу боюнча эл аралык конференция өтүп жатат. Бул жыйынга Кыргыз Республикасынан Өкмөткө караштуу Геология жана минералдык ресурстар боюнча мамлекеттик агенттиктин директору Дүйшөнбек Зилалиев баштаган делегация барган. Анда Мьянма, Түштүк Тимор жана Ооганстан мамлекеттеринин өкүлдөрү катышууда. Жыйында казылып алынуучу өндүрүштөрдү туура багытта колдонуу маселелери талкууланып, Австралия, Норвегия жана Канада сыяктуу мамлекеттердин бул жааттагы тажрыйбасы сөз болду. Сөз алган Д.Зилалиев Кыргыз Республикасынын ресурстарды башкаруу жаатындагы ийгиликтери, алган тажрыйбалары тууралуу айтып берди.
Кадамжай районунда "2-класстын окуучусун зордуктоого аракеттенген" деп шектелген жаран кармалды. Бул тууралуу бүгүн, 10-августта Ички иштер министрлигинин басма сөз кызматынан билдиришти. Маалыматка ылайык, окуя 8-августта Кадамжай районундагы Марказ айылында орун алган. Анда мас абалдагы жергиликтүү тургун 2-класста окуган кызды талаага алып барып, аны зордуктоого аракет кылган. Бирок кыз качып кетүүгө үлгүрүп, окуяны ата-энесине айтып берген. Кыздын ата-энеси бул тууралуу милицияга билдирип, арыз жазган. Жүргүзүлгөн иликтөө иштеринин алкагында кылмышка шектүү катары 1985-жылы туулган жергиликтүү тургун кармалган.
Ак Үйдүн алдында бир нече адам казино ачуу демилгесине каршы пикирин билдирип чыгышты. Алардын айтымында, казино ачуу демилгеси артка кайтарылбаса, нааразычылык акциялары уланат. "Эгер казино ачуу маселеси артка кайтарылбаса, биз чыккандан тажабайбыз. Биз казино ачууга каршыбыз. Казынага түшкөн каражаттан зыяны алда канча көбүрөөк. Аталган маселе бүгүн парламенттин бюджеттик комитетинин жыйынында каралат экен ", - деп билдирди акцияга чыккандардын бири. Нааразычылык акциясына чыккандар "Кыргызстан, кыргыз эли казиного каршы " деген жазуулары бар плакаттарды көтөрүп алышкан.
Бүгүн, 31-августта Чолпон-Ата шаарында өтүп жаткан көк бөрү боюнча Кыргыз өлкөсүнүн президентинин Кубогуна арналган мелдеште Жогорку Лиганын финалында "Ынтымак" менен "Достук" командалары күч сынашат. Кыргыздын Эль-Класикосуна айланган аталган мелдеште ким жеңүүчү аталат, ага биз менен бирге күбө болуңуз. Окурмандар оюнду порталында жана ЁуТубэ каналында жогорку сапатта, алып баруучу менен биргеликте көрө алышат, ошондой эле "Соңку кабар" бөлүмүнөн тексттик трансляцияны да окуй алышат. Оюн Бишкек убактысы боюнча саат 15:00дө башталат. Таш такым аталып, мыкты оюн көрсөткөн командалардын курамы менен таанышып алыңыз: "Ынтымак" (Талас облусу): 1. Мадалбек уулу Нияз 2. Сагынбек уулу Дастан 3. Талант уулу Адилет 4. Орозбаев Жолдошбек 7. Анарбек уулу Сейитбек 8. Руслан уулу Жакшылык 9. Мырзабек уулу Аудасбек 10. Раушан уулу Урмат 11. Мелисбек уулу Нуржан 12. Табышев Астаркул. "Достук" (Ош облусу): 1. Айдаркул уулу Нурсултан 4. Жолчу уулу Жоодар 5. Султанбеков Бабаравшан 6. Рысбеков Майрамбек 7. Азимкул уулу Анаке 10.
Президент Садыр Жапаров «Контрабандага жана товарларды Кыргыз Республикасынын аймагына эсепке алынбаган ташып келүүгө каршы күрөшүү боюнча чаралар жөнүндө» жарлыкка кол койду. Бул тууралуу президенттин басма сөз кызматынан кабарлашты. Жарлыктын максаты улуттук экономиканын кызыкчылыктарын коргоого, контрабандага жана товарларды Кыргызстандын аймагына эсепке алынбаган ташып келүүгө каршы күрөшүүгө багытталган чараларды күчөтүү болуп саналат. Анын алкагында министрлер кабинетине бир катар тапшырмалар коюлду.
"Сокулукта жергиликтүүлөр балдарына туулгандыгы тууралуу күбөлүк ала албай убара" деген билдирүүсүн окурман "Соңку кабар" бөлүмүнүн "ЭЛДИК КАБАР" рубрикасына жөнөткөн. "Сокулук районунда жарандар жаңы төрөлгөн балдарына туулгандыгы тууралуу күбөлүк ала албай жатышат. Жарандык абалдын актыларын каттоо кызматкерлеринин айтымында, аталган районго күбөлүктүн бланктары 2 айдан кийин келет экен. Күбөлүк жок болгондуктан биз мамлекет тарабынан берилүүчү сүйүнчү пулду дагы ала албай жатабыз", - деп билдирген окурман.
Москвадан Бишкекке келип, акчасын уурдатып жиберген Дөөлөтбек Касымбек уулу порталына кайрылды. Ал "арызымды жазып, жада калса шектүүнүн сүрөтүн, дарегин таап берсем дагы милиция кызматкерлери реакция кылбай жатышат" дейт. "Мен 14-январга караган түнү Бишкекке Москвадан унаа алып, айдап келдим. Жолдон жалгыз келбейин деп 3 жүргүнчү сала келгем. Алардын бири "мени тоноп кетишти, акчам жок. Бишкектен берейин, апам Түркиядан акча салат" деп айтты. Макул болуп салып алдым. Бишкекке 14-январь күнү саат түнкү 4тө келдик. Чарчап калгандыктан жол киреси жок келген бала экөөбүз таң атканча деп унаада уктамак болдук. Муздак шамал келип жаткандан тура калсам унаанын эшиги ачык экен. Жанымдагы бала жок. Анан эле баштыгымдагы 15 миң рубль жана 5 миң 500 теңге жана 3 миң сом акчам жок. Акчамды алыптыр дагы унаанын эшигин жаппай качыптыр. Мен ошол замат Биринчи Май РИИБине барып арыз жаздым. Арызды милиция кызматкерлери алды дагы мага карап, кагаз жокпу деп сурашты. Кагаз дегени көрсө акча экен. Мен аларга өзүм тонолуп келе жатсам кайдагы акча дедим. Кийин телефон аркылуу опер кызматкерлерине шектүүнүн сүрөтүн, дарегин таап бердим. Ал болжолдуу Жалал-Абад шаарында болчу. Бирок алар жалпы чыгымды төлөп берсең, шектүүнү кармап келебиз деп айтышты. Муну кандай түшүнсө болот, бул силердин ишиңер десем билгениңди кыл дешти. Менин кайрылганымдын себеби дагы ушул кызматкерлердин мага болгон мамилеси. Себеби эч бир жерден шектүүнү кармап келиш үчүн жабырлануучудан акча сураган учурду кездештирген же уккан эмесмин. Мен аябай таң калдым. Алардын ордуна өзүм ал баланы издеп, аларга сүрөттөрүн жөнөтүп жүрөм, алар болсо издөө дагы салып коюшкан жок. Мындан улам массалык маалымат каражаттарына алардын ушул кылыгын айтайын деп кайрылдым. Менин акчамды уурдады деген баланы Москвадагы туугандарыбыз аркылуу издештирсек, ал Москвада дагы акча уурдап жүрүптүр. Бишкектен ал балага карата арыз жазганымды уккан Москвадагы мекендештерибиз аны карматсаң, биз дагы арыз жазабыз деп жатышат", - деди ал. Биринчи Май РИИБинин басма сөз кызматына кайрылганыбызда, алар жогорудагы жарандан арыз келип түшкөнүн тастыкташты. "Бул арыз келип түшкөн. Кылмыштардын жана жоруктардын бирдиктүү реестрине "уурдоо" беренеси менен катталган.
порталынын "Элдик кабар" бөлүмүнө Өзгөн районунун жашоочусу байланышып, видеокайрылуу жолдоду. Окурман райондо жайгашкан Жаңы-Өзгөн шаарчасында курулган ФАПта медицина кызматкерлери жок, аңгырап иштебей турат деп кайрылган. Аталган маселе боюнча Өзгөн үй-бүлөлүк дарыгерлер борборунун администрациясына кайрылып, төмөндөгү жоопту алдык. Жаңы-Өзгөн ФАПы Өзгөн шаарынан 5 чакырым алыстыкта жайгашкан. Жашаган калкынын саны 1381 адам, анын ичинен 14 жашка чейинки балдар 522, 1 жашка чейинки наристелер 50. Аталган ФАП №1 үй-бүлөлүк дарыгерлер тобуна карайт. Жоопту дарыгер бөлүнгөн. Аптасына эки жолу барып байтаптарды тейлейт. Жаш балдарга жасалуучу эмдөөлөр пландуу түрдө дарыгердин жана үй-бүлөлүк дарыгерлер тобунун эмдөө медайымынын жардамы менен жүргүзүп жатат.
Швейцария парламенти бетти жапкан кийимдерди кийүүгө тыюу салган мыйзам кабыл алды. Бул тууралуу Блоомбэрг басылмасы жазып чыкты. Маалым болгондой, кабыл алынган мыйзамда хиджаб кийүүгө да тыюу салынган. Буга чейин мындай демилгени калктын басымдуу бөлүгү колдоп келген. 2021-жылдын февраль айында элдик добуш берүү болуп, анын жыйынтыгында Швейцариянын калкынын 51 пайызы бетти жапкан кийимдерди кийүүгө тыюу салуу үчүн добуш берген. Кабыл алынган мыйзамга ылайык, мыйзам бузуу үчүн айып пул 1 миң франкка (1116 доллар) чейин болушу мүмкүн. Блоомбэрг белгилегендей, Швейцариянын Элдик партиясы тарабынан сунушталган мыйзам долбоорун талкуулоо учурунда Исламдык кыз-келиндер тобунун басма сөз катчысы Инес аш-Ших мындай мыйзамды сынга алган. Анын айтымына караганда, аталган өлкөдө паранжа кийген 30га жакын гана аял бар. Өлкөнүн юстиция министри Карин Келлер-Суттер референдумдун жыйынтыгы боюнча билдирүү жасап, Федералдык кеңеш жана Швейцария парламенти бетти жапкан кийимдерге тыюу салууга каршы экенин белгиледи. Ал кошумчалагандай, чектөө штатта жашаган мусулмандарга багытталган эмес. Эске салсак, акыркы учурларда бир нече өлкөдө паранжа же никаб кийүүгө каршы чыккан мыйзамдар сунушталууда. Буга чейин Өзбекстанда да ушул сыяктуу маселе талкууланган.
Бүгүн, 21-ноябрда парламенттин тийиштүү комитети вице-премьер-министр кызматына Толкунбек Абдыгуловдун талапкерлигин жактырды. Анын талапкерлигин премьер-министр Сапар Исаков тааныштырды. Өкмөт башчы билдиргендей, Абдыгулов экономика тармагын тейлейт. Эске салсак, Абдыгулов учурда биринчи вице-премьер-министр болуп иштейт.
Орусия "Искандер-М" ракета комплекси аскердик окутууларын Кыргыз өлкөсүндө өткөрөт. Бул тууралуу орусиялык басылмалар жазып чыгышты. Маалыматка ылайык, "Искандер-М" ыкчам-тактикалык ракета комплекси КМШ өлкөлөрү катышкан "Ысык-Көл-Антитеррор 2018" аскердик окутуу иштеринин алкагында, биринчи жолу Кыргыз жерине жеткирилди. Аталган ракета комплекси "Эдельвейс" полигонунда сыналат. "Искандер-М" 500 чакырым аралыктагы чакан жана чоң көлөмдүү ракета системдерин, реактивдик систем, учактарды, тик учактарды, командалык түйүндөрдү жок кыла алат.
Бишкекте түн ичинде эркек киши көпүрөдөн кулап түштү. Өзгөчө кырдаалдар министрлигинен билдиришкендей, куткаруучулар жабыркаган адамга жардам көрсөтүп, "Тез жардам" кызматына өткөрүп беришти. Маалым болгондой, куткаруучулардын нөөмөт бөлүмүнө Токомбаев жана Сухэ Батыр көчөлөрүнүн кесилишиндеги көпүрөдөн эркек киши кулап түшкөнү тууралуу билдирүү күбөлөр тарабынан келип түшкөн. "Окуя болгон жерге 5 куткаруучу барып, жабыркаган жаранды алып чыгып, "Тез жардам" кызматына өткөрүп беришти.
АКШда өтүп жаткан президенттик шайлоого талапкер болгон учурдагы лидер Дональд Трамп шайлоодогу жеңишин майрамдаганы жатат. Бул тууралуу Трамп Ак үйдө өткөн маалымат жыйынында билдиргенин чет элдик басылмалар жазып чыгышты. Учурдагы мамлекет башчынын айтымында, ал атаандашы Жо Байденди Огайо, Техас, Флорида, Жоржия, Түндүк Каролина, Пенсильвания, Мичиган жана Висконсин штаттары колдогонуна карабай, шайлоодо жеңишке жетет. Анын айтымында, Жо Байден эми аны кууп жете албайт. " Чынын айтканда, биз бул шайлоодо жеңишке жеттик. Бизге бул штаттардын бардыгы жеңишке ээ болушунун деле кереги жок", - деген Трамп. Өз кезегинде АКШ лидери шайлоодо колдогон шайлоочуларына ыразычылыгын билдирген. Учурда штаттардагы добуштарды эсептөө ар кандай убакытты талап кылып, добуштар почта аркылуу жыйынтыкталып жаткандыгына байланыштуу шайлоонун жыйынтыгы чыга элек. Президенттик шайлоого эки талапкер ат салышууда.
Кытайда базардан белгисиз жаран бир нече адамды себепсиз бычактап салды. Бул тууралуу чет элдик маалымат каражаттары жазып чыкты. Маалыматка ылайык, окуя кечээ, 28-майда Хуэйчжоу шаарындагы базарлардын биринде орун алган. Анда элдин арасында кетип бараткан жаран адамдарды бычактап баштаган. "Адамдар ар тарапка качып баштаганда кылмышка шектүү бир нече адамды бычактаганга жетишкен. Мындай кадамга аны кандай себеп түрткөнү белгисиз бойдон калууда.
Жалал-Абад облусундагы Кара-Көл шаарынын тургундары кооптуу абалга карабай, оодарылып кеткен бензовоздон агып жаткан күйүүчү майды канистрларга куюп алышты. Бул тууралуу порталына окуяга күбө болгон жергиликтүү тургун билдирди. "ДАФ үлгүсүндөгү бензовоздун айдоочусу рулду башкара албай, жолдон чыгып оодарылып кеткен. Бензовоздон солярка агып баштады, бирок эл бул кооптуу абалга карабай агып жаткан майды канистр жана башка идиштерге куюп жатышты" , - дейт күбө. Айта кетсек, 16-январь күнү саат 14:29 чамасында Бишкек-Ош унаа жолунун 386-чакырымында ДАФ үлгүсүндөгү күйүүчү май ташычуу унаа оодарылып кеткен. Унаанын ичинде болжол менен 37 тонна солярка болгон, анын ичинен 1 тоннасы төгүлгөн . Эске салсак, 2017-жылы Пакистанда күйүүчү май ташыган унаа жол кырсыгына кабылган.
Бүгүн, 21-августта Бишкектеги №26 Ленин округу боюнча Жогорку Кеңештин депутатын кайра шайлоого үгүт өнөктүгү башталды. Борбордук шайлоо комиссиясынан билдиргендей, кайра шайлоодо 25 талапкер ат салыша турган болду. Алгач 34 жаран Жогорку Кеңештин депутаты болууга ниеттенип арыз берген. Жогорку Кеңештин депутаттыгына катталган талапкерлердин тизмеси: 1) Аскар Алмаз уулу; 4) Турсунбай Бакир уулу; 5) Сулайман Мамаев; 6) Ырсалиев Жамалбек; 7) Ыргал Кадыралиева; 8) Нүргүл Сооронбаева; 12) Илимбек Аттокур уулу; 25) Чынгыз Капаров.
Венгрияда Кыргыз өлкөсүнүн маданият күндөрү өтүүдө. Бул тууралуу Маданият, маалымат, спорт жана жаштар саясаты министрлигинин басма сөз кызматынан билдиришти. Маалыматка ылайык, м аданият, маалымат, спорт жана жаштар саясаты министри Азамат Жаманкулов Венгрияда өтүп жаткан маданий күндөрүнүн алкагында Түрк мамлекеттер уюмунун Венгриядагы өкүлчүлүгүнүн директору Янош Ховари менен жолугушту. Анда тараптар Кыргызстан менен Венгриянын ортосундагы кызматташуу тууралуу кенен сүйлөшүү жүргүзүштү. Анын ичинде маданият жаатында кызматташууну бекемдөө үчүн кыргыз-мажар актёрлорунун катышуусунда кыргыз эл жазуучусу Чыңгыз Айтматовдун чыгармаларынын негизинде кино тартуу, эки өлкөнүн кино индустриясынын өкүлдөрү ортосундагы байланышты түзүү жана тажрыйба алмашуу тууралуу талкуулашты. Мындай аракеттер өз жемишин берип, келечекте жаңы идеяларды жана долбоорлорду уюштурууга, ошондой эле кыргыз кино күндөрүн Мажарстанда, мажар кино күндөрүн Кыргызстанда өткөрүүнү расмий уюштуруп өткөрүүнү макулдашты. Ошондой эле сүйлөшүүнүн жүрүшүндө Венгрия тарап Кыргызстандын туристтик потенциалы тууралуу жылуу пикирлерин айтып, биргеликте орток долбоорду түзүү, аны концептуалдык жактан биргеликте иштеп чыгууга кызыкдар экендигин маалымдады. Жыйынтыгында, тараптар эки өлкөнүн маданий жана туристтик алакасын бекемдөө максатында тиешелүү мамлекеттик органдар, кызыктар тараптар менен иш алып барууну макулдашты.
Таластын тургундары акыркы күндөрү бет кап тагынбай, өздөрүн таштап койду дейт өкмөттүн облустагы ыйгарым укуктуу өкүлү Марат Мураталиев . Бул тууралуу ал облус аймагындагы эпидемиологиялык абал тууралуу маалымат берип жатканда билдирди. "Коронавирус инфекциясы биздин өлкөдө катталган күндөн тарта илдеттин облус аймагына жайылышын алдын алуу үчүн бардык аракеттерди көрдүк. Дээрлик 85 күн бою облусту "таза" кармадык. Бирок акыркы күндөрү элдин бет кап тагынбай, көчөлөргө көп чыгып, кайдыгер мамиле кылуусунан илдет бизде дагы катталды. Мындан улам облустун бардык тургундарына кайрылып, биримдикте болуп, көрсөтүлгөн алгоритмди сактоого чакырам. Биз санитардык талаптарды аткарсак илдетти жеңип кете алабыз деп ойлойм. Негизги ишибиз оору аныкталган бейтаптарыбызды айыктырып, алар менен байланышта болгондордун баарын текшерүүгө алуу.
Мындан 37 жыл мурун, 1980-жылы 11-февралда режиссёр Владимир Меньшовдун "Москва көз жашка ишенбейт" тасмасынын бет ачары болуп өткөн. Фильмдин сценарийи Валентин Черныхка таандык. Анда башкы ролдорду Вера Алентова (Катерина), Алексей Баталов (Гоша), Ирина Муравьёва (Людмила), Раиса Рязанова (Антонина), Наталья Вавилова (Александра), Александр Фатюшин, Борис Сморчков, Олег Табаков аткарышкан. "Москва көз жашка ишенбейт" фильми бүткүл СССРдин, жакынкы чет өлкөлөрдүн, Европа жана Американын кинотеатрларында коюлган. Тасманы 100 өлкө сатып алганын жана биринчи эле жылы аны 90 миллион адам көргөнүн статистика билдирген. "Мосфильмдин" почтасына мүшөк-мүшөк каттар келип түшкөн. АКШда 12 айдын ичинде 2,5 миллион доллардык киреше топтогонго үлгүргөн тасма 1981-жылы Американын кино жаатындагы эң престиждүү сыйлыгы болгон “Оскарды” “Эң мыкты чет өлкөлүк тасма” номинациясы боюнча жеңип чыккан. “Москва көз жашка ишенбейт” деп дүйнөнүн эң чоң өлкөлөрүндө афишалар илинип, эң мыкты кинотеатрларда бет ачарлар башталган.
Бишкекте түрк фильмдеринин жумалыгы башталды. Анын расмий ачылыш аземи кечээ, 22-июлда өтүп, ага маданият, маалымат жана туризм министри Түгөлбай Казаков, Кыргыз Республикасынын Түркиядагы элчиси Ибрагим Жунусов, Түркиянын Кыргыздагы элчиси Метин Кылыч, Түркиянын президентинин башкы кеңешчиси Ялчын Топчу жана башка бир катар белгилүү түрк жана кыргыз режиссёрлору, маданият өкүлдөрү катышты. Уюштуруучулар иш-чаранын максатын түрк кинолорун элге тартуулоо гана эмес, эки өлкөнүн режиссёрлорунун бири-бири менен тажрыйба алмашуусу экенин айтышты. Көрүүчүлөргө тартуулануучу фильмдердин арасында улуу жазуучу Чыңгыз Айтматовдун "Делбирим" чыгармасынын негизинде 1978-жылы түрктөр тарабынан тартылган "Сэлві бойлум ал язмалıм" ("Кызыл жоолук жалжалым") бар.
Кечээ, 13-сентябрда Молдованын биринчи президенти Мирча Снегур каза болду. Бул тууралуу аталган өлкөнүн мурдагы вице-премьер-министри Константин Тампиза социалдык тармактагы баракчасында жарыялады. "Өтө өкүнүчтүү... 13-сентябрда саат 23:30 чамасында Молдова Республикасынын биринчи президенти Мирча Снегур айыккыс дарттан улам каза болду", - деп жазды Тампиза. Маалым болгондой, Мирча Снегур 82 жашта болгон. Анын сөөгү Кишиневдун борбордук көрүстөнүнө коюлат. Молдованын азыркы өлкө башчысы Майя Санду Снегурдун өлүмүнө байланыштуу 16-сентябрды улуттук аза күтүү күнү деп жарыялады. " Снегур мырза тарыхый доорлордо жашап, Молдованын көз карандысыздыгын, эркиндигин жана эгемендүүлүгүн ишке ашырууда маанилүү роль ойногон. Мен анын үй-бүлөсүнө, туугандарына жана Мирча Снегурду тааныган, баалагандардын баарына чын жүрөктөн көңүл айтам ",- деп билдирген Санду. Мирча Снегур 1940-жылы 17-январда Молдованын Трифанести айылында туулган. Кесиби боюнча агроном, айыл чарба илимдеринин доктору деген илимий даражага ээ болгон. Өлкөнүн айыл чарбасында, Молдованын түндүк аймактарында ар кандай жетекчилик кызматтарда иштеген. 1989-жылдын 26-мартында СССРдин Жогорку Советинин депутаты, ХІ жана ХІІ чакырылыштардын Жогорку Советинин депутаты, ХІВ чакырылыштагы Молдова парламентинин депутаты болгон.
2017-жылдын 5-февралында Кадамжай РИИБинин Марказ айылдык милиция бөлүмүнө ошол айылдын тургуну кайрылып, өзүнүн үлүш жеринде кишинин жансыз денеси жаткандыгы тууралуу кабарлаган. Иликтөө учурунда кылмышка шектелип каза болгон Эрлан Жыргалбек уулунун классташы кармалды. Ал: "Телефондон алып койгон флешканы кайтарып бербесең, сени милицияга берем" деп коркутканда таш менен анын бетине уруп жанчып салдым", - деген тергөө учурунда.
Эстрада ырчысы Гүлжигит Калыковго "Кыргыз Республикасынын Эмгек сиңирген артисти" наамы тапшырылды. Сыйлыкты 6-мартта мамлекет башчы Алмазбек Атамбаев тапшырды. Мындан башка 16 адам "Кыргыз Республикасынын Эмгек сиңирген артисти" аталды.
Экс-депутат Токтогул Туманов коронавирустан каза болду. Бул тууралуу порталына Республикалык жугуштуу оорулар ооруканасынын башкы дарыгери Гүлжигит Аалиев тастыктады. "Кечээ, 6-апрелде саат 21:50дө Токтогул Туманов коронавирус жана пневмония илдетинин оор түрүнөн каза болду", - деди ал. Туманов 1966-жылы 23-мартта Жалал-Абад облусунун Токтогул айылында төрөлгөн. Жогорку Кеңештин В чакырылышынын депутаты болгон.
Орусиялык басылмалар Москвада кыргыз келин ай-күнүнө жетпей төрөп, төрөттөн кийин ооруканага жатып калганын жазышууда. Маалыматка ылайык, анын жанында ымыркайы жок болгон. Ушундай эле маалыматты Орусиянын тергөө комитети да расмий сайтына жазган. Анда 21 жаштагы келин 7 айлык тирүү бала төрөп, аны дароо ваннага толтурулган сууга салып тумчуктуруп өлтүргөнү белгиленген. "Андан кийин аял аны целлофан баштыкка ороп, таштанды салынган контейнерге ыргытып жиберген. Андан кийин ал медициналык мекемеге кайрылып ымыркайы ара төрөлүп, төрөлгөндө эле жансыз экенин айткан. Анткен менен көптөгөн соттук-медициналык экспертизалардын жыйынтыгында баланын тирүү төрөлгөндүгү аныкталып, келиндин айткандары жокко чыгарылды. Окуя 2-апрелде болгон. Учурда баласын өлтүргөнгө шектүү аял кармалды.
Атактуу франциялык футболчу, эксперт Тьерри Анри 39 жашка толду. Ал 1977-жылы 17-августта Франциянын Эсон аймагында төрөлгөн. Футбол тарыхындагы эң ийгиликтүү футболчулардын катарын толуктайт. Ал Франциянын курамында Дүйнө чемпиону, Европа чемпиону аталган. "Барселона" футболдук клубунун курамында Чемпиондор Лигасын утуп алган. Карьерасында "Монако" (Франция), "Ювентус" (Италия), "Арсенал" (Англия), "Барселона" (Испания) жана "Нью-Йорк Ред Буллз" (АКШ) сыяктуу клубдарда ойногон. Франция, Англия, Испания мамлекеттеринин футбол боюнча биринчиликтеринде чемпиондукту багындырган. Франция курамасынын жана "Арсенал" клубунун тарыхындагы мыкты бомбардир. Франциянын курамында 123 оюн өткөрүп, 51 гол киргизген. Ал эми "Арсеналдын" курамында өз эсебине 228 гол жаза алган. 2014-жылы ал карьерасын жыйынтыктап, "Скы Спорц" телеканалына эксперт катары жумушка кирген.
Нигериянын президенти Бола Тинубу өлкөнүн дүйнөнүн булуң-бурчундагы бардык элчилерин тез арада чакыртып алууга буйрук бергенин мамлекет башчынын администрациясы социалдык тармакта билдирди. Мындай чечим д үйнө жүзүндөгү Нигериянын консулдуктары менен элчиликтериндеги иштердин абалын тыкыр текшергенден кийин кабыл алынган. Нигериянын Нью-Йорктогу жана Женевадагы Бириккен Улуттар Уюмундагы туруктуу өкүлдөрү гана сентябрь айынын аягында боло турган жыйынга байланыштуу ишин улантат. Президенттин буйругу дароо аткарылууга тийиш. Бола Тинубу 71 жашта, ал март айында Нигериянын президенттигине келген.
19-сентябрда борбор калаадагы "Ынтымак 2" сейил багынын аймагына курулуп жаткан инклюзивдүү балдар аянтчасынын ачылыш аземи болот. Бул тууралуу аталган долбоорду демилгелеген компаниядан билдиришти. Билдирүүгө ылайык, "Ротари Клуб Бишкек" компаниясы буга чейин ден соолугунан мүмкүнчүлүгү чектелген балдар үчүн "Инклюзивдүү аянтча" долбоорун демилгелеп, Бишкек мэриясы менен келишимге кол койгон. Андан соң Бишкектеги "Ынтымак 2" сейил багынын аймагына аталган аянтчанын курулуш иштерин баштаган. "Мүмкүнчүлүгү чектелген балдар өз теңтуштарынан медициналык себептерден эмес, социалдык себептерден улам артта калып келет. Бул нерсеге башкалар менен болгон байланыштын аздыгы, кыймылдуу иш-аракеттердин жоктугу да өз таасирин тийгизип келет. Инклюзивдүү аянтча дал ошол өзгөчө кароого муктаж балдардын физикалык, социалдык жана психикалык жактан өсүп-өнүгүүсүнө чоң жардам берет", - деп айтылат маалыматта. Жалпы бюджети 4 миллион 400 миң сомду түзгөн долбоор аягына чыгып, 19-сентябрда Бишкек мэриясына тапшырылуу алдында турат. Аталган аянтча Түркия жана Орусия өлкөлөрүнөн алып келинген өзгөчө жабдуулар менен жабдылган. Мисалы, сапаттуу жана лицензияланган аттракциондор, майыптар арабасы менен түшүүгө мүмкүндүк берген оюн комплекстери, майыптыгы бар балдар үчүн коопсуз селкинчектер жана ошондой эле атайын жасалган кумдар, отургучтар бар. "Булардын баары өзгөчө муктаждыктагы балдардын чогуу убакыт өткөрүүсүнө чоң өбөлгө түзөт. Андан тышкары мындай аянтчаларды бардык билим берүү мекемелеринде жайылтууга жол ачат. Азырынча Кыргыз өлкөсүндө бул түрдөгү атайын курулган аянтчалар жокко эсе", - деп айтылат маалыматта.
"Менин жерим" рубрикасынын бул жолку чыгарылышында Нарын облусунун Нарын районуна караштуу Орто-Саз айылы тууралуу баян кылабыз. Айыл Чет-Нура айыл аймагына карайт. Нарын дарыясынын жээгинде, деңиз деңгээлинен 2088 метр бийиктикте жайгашкан. Кыштак 1930-жылы пайда болгон. Калкынын саны 150 түтүн. Айыл эли жалпысынан мал чарбачык менен алектенет. Айылда орто мектеп, китепкана, ФАП жана маданият үйү бар. Айылдын Орто-Саз аталып калганынын себеби... Айылды экиге бөлгөн саз бар болгондуктан Орто-Саз аталып калган. Айыл кичинекей, жайы салкын, кышы суук. Кар калың түшөт. Айылга Жолдон Саламатов атындагы жаңы мектеп салынган. Ага математик, академик Жолдон Саламатовдун аты берилген. Айылдын жаштары бош убактыларында спорт менен машыгып турушат. Райондук, облустук, республикалык сынактарга катышып, алдыңкы орундарга ээ болуп жүрүшөт. Айыл эли мал чарбачылыгы жана дыйканчылык менен алектенишет. Жазында буудай, арпа картошка, чөп айдашат. Айрымдар помидор, бадыраң, капуста, сабиз айдашат. Айыл эли сүт азыктарын баалап, сары май курут, каймак жашоочулардын күнүмдүк тамак-ашына айланган. Сүрөттөгү айылдын жашоочусу Жазгүл Жамсап кызы. Айылда башталгыч класстын мугалими. Ал сайма саюу менен дагы алектенет. Айыл эли ынтымактуу, эмгекчил келип, таланттарга бай. Эл ичи өнөр кенчи дегендей, калк арасында катылган таланттар көп. Айыл ичинде түрдүү кароо-сынактар байма-бай өткөрүлүп турат. Сармерден, ыр кеселерге активдүү катышып турушат. Тургундар төө дагы багышат. Айылдын атактуу жайлоолору... Айылдын карамагына тиешелүү көргөн адамдын көзүн кубантып, көңүл борборунан орун алган жайлоолор бар. Алардын бири Ак-Сай жайлоосу жана Кемпир учту чокусу. Бул ч окунун эмнеден улам аталып калганы да кызыктуу. Илгери бир кемпир ошол чокуга барып, шырдак шырычу экен. Ошентип отурган күндөрдүн биринде анын ийнеси түшүп кетет. Кемпир ийнесинин артынан кошо өзү дагы учуп, кулаган экен. Ошондон улам Кемпир учту чокусу аталып калган. Айылдын жашоочусу Жазгүл Жамсап кызы Орто-Саздын чайы өзгөчө деп ичишерин айтат. "Айылдын тургундары чайкор. Чоң атасынан кичине баласына чейин сүттөп куюлган коюу чайды көп ичишет. Башка жактагылар дагы чайыңар өзгөчө деп ичип кетишет", - дейт ал. Сиз жашаган айылда же шаарда кооз жаратылыш, тарыхый баалуу жай, өнөрлүү адамдар барбы? Балким, эл уга элек, көрө элек көп кызыктар сиздин айылыңызда. Аны бардык окурмандарга бөлүшүүнү, жумурай журтка жарыялоону сунуш кылабыз. Урматтуу окурман, сиз да айылыңыз тууралуу сыймыктанып айтып бергиңиз келсе порталына +996 557 473 939 номерине WһацАпп аркылуу маалымат, сүрөт, видео жөнөтүңүз.  порталы сиздин айылыңыз тууралуу кызыктуу баяндаманы чагылдырууга даяр.
"Жалал-Абад облусунун Таш-Көмүр шаарында ачууга алдырып эркек адамды катуу сабап салган" деп шектелген айдоочу кармалып, убактылуу кармоочу жайга киргизилди. Бул тууралуу порталына облустук милициядан билдиришти. Маалым болгондой, 29-февралда Таш-Көмүр шаарынын кичи курулуш аймагында жайгашкан ресторандын жанында токтоп турган Ниссан үлгүсүндөгү унаанын айдоочусу шек жараткандыгына байланыштуу Таш-Көмүр шаардык милициясынын кызматкерлери автоунаага кароо жүргүзүшкөн. "Текшерүүнүн жыйынтыгында унаанын багажынан жергиликтүү тургун эс-учун жоготкон абалда табылган. Баш сөөгү канга чыланган, денесинде көк алалар болгон. Жабырлануучу Таш-Көмүр шаардык ооруканасына жеткирилип, бирок алган жаракаттарынан улам каза болуп калган. Бул факт боюнча кылмыш иши козголгон. Ал эми кылмышка шектүү адам жабырлануучуну ачууга алдырып катуу уруп салганы боюнча көрсөтмө берген. Бул кылмыш иши боюнча соттук-медициналык жана соттук-биологиялык экспертиза дайындалып, кылмышка шектүү болгон адам шаардык соттун санкциясы менен убактылуу кармоочу жайга киргизилген. Учурда тергөө амалдары жүрүп жатат.
Белгилүү "Форбэс" басылмасы дүйнөдө эң көп киреше тапкан актрисалардын тизмесин жарыялады. Анда көп каражат тапты делинген 10 актрисанын кирешелери эсептелген. Алардын кирешелери 1 жыл ичинде 20 пайызга төмөндөгөнүн батыш маалымат каражаттары жазып чыгышты. Жылдык кирешеси 43 миллион долларды түзгөн колумба-америкалык актриса жана модель София Вергара биринчи орунга жайгашты. Тизменин экинчи сабында Анжелина Жолинин ысымы жазылган. Анын 1 жыл ичинде тапкан кирешеси 35 миллион 500 миң долларды түзгөн. Ал эми 31 миллион 500 миң доллар кирешеси менен израилдик актриса жана модель Галь Гадот үчилтикке кошулган.
порталынын "Суперстан" бөлүмүндө "Өзүбүздү баалоону үйрөнөлү" деген тема талкууга алынды. Темадагы билдирүүлөрдөн: "Мен өзүмдү өзүм ичимден мактап, сын айтып, урушуп турам. Өзүнө, келбетине нааразы болгондорго түшүнбөйм". "Ар бир кемчиликти жашырып, өзгөчөлүк катары караса болот го. Көзү жымшык болсо, "менин көзүм япон фирмасынан чыккан, а япондор акылдуу болушат, демек, продукциясы сапаттуу" деп. Оригиналдуу жооп болот да". "Сен өзүңдү кандай сезсең, адамдар сенден ошону көрө алышат. Биринчи өзүңдү сүй, анан сени сүйүшөт. Ушундай сөздөрдү укканда өзүмдү жакшы эле баалап коём". "Өзүмдү сыйлайм, бирок баалагым келбейт. "Эй, жалкоо, адамдардын эң начары, эң төмөнү жана эң арты сен экениңди унутпа. Күчүң бир микробго да жетпеген алсыз бир макулуксуң, эгер ошол арзыбаган кичинекей микроб мурдуңа кирип кетсе, шылкыйып сасык тумоо болуп он күн жатып каласың. Демек, өтө алсыз-күчсүзсүң, бир микробго күчүң жетпеген. Өзүңдү күчтүүмүн деп ойлобо, анткени эшекте да күч бар. Өзүңдү акылдуумун деп ойлобо, себеби бал аарысында да акыл бар. Өзүңдү сулуу жана тазамын деп ойлобо, анткени төө куштар жалтырап сенден да сулуу жана таза". Ушул сыяктуу негатив сөздөр менен өз напсимди басынтып, сындырып турам". "Мен өзүмдү баалабайт экенмин. Бирөө менин жаман жагымды тамашага салып "сен ушундайсың го, андай кылба" деп айтып койгон болсо, мен "ошондой экенмин да" деп, башкалардын алдында өзүмдү ыңгайсыз сезе берем". "Өзүңдү өзүң мактаба, сени бирөө мактасын" дейт го, ушул туура. Эч ким өзүнүн кемчилигин мойнуна алган эмес, албайт дагы".
Өкмөттө санариптик трансформациянын "Санариптик Кыргызстан" концепциясын аткаруу боюнча кеңешме өттү. Бул тууралуу өкмөттүн басма сөз кызматы билдирди. Маалыматка ылайык, биринчи вице-премьер-министр Кубатбек Боронов кирген жана чыккан интернет трафигин эсепке алуу боюнча көрүлгөн чаралар тууралуу маселени козгоду. "Жарым жыл мурда тийиштүү тапшырмалар берилген. Бирок бүгүнкү күнү бул багыттагы процессти тездетүү зарыл. Салык төлөмдөрү баштагыдай эле көмүскөдө калууда. Дагы бир ирет белгилей кетсем, интернет трафигин эсептөөнү жөнгө салуучу ченемдик-укуктук акты болушу зарыл" , - деди ал. Кеңешменин жыйынтыгы боюнча Экономика министрлигине 2019-жылдын май айынын аягына чейин кирген жана чыккан интернет трафикти эсептөө боюнча ченемдик-укуктук актынын долбоорун киргизүү тапшырылды.
Кикбокс боюнча өлкөнүн курама командасы Таиландда өткөн Азия чемпиондугунан кечээ күнү, 21-декабрда кайтып келишти. Бул тууралуу порталына аталган курама команданын мүчөлөрү билдиришти. Маалымдалгандай, турнир Таиланддын борбору Бангкок шаарында 10-декабрда башталып, 18инде жыйынтыкталган. Анда Кыргызстандын намысын 10 спортчу коргогон.
20-июлда Алай районунда катуу жааган жамгырдын кесепетинен сел жүрүп, бир нече үйдү каптап кетүү коркунучу жаралганын Өзгөчө кырдаалдар министрлигинин маалымат кызматы 21-июлда кабарлады. Маалыматка таянсак, Алай районунун Алай айыл аймагында 20-июль күнү саат 02:30 чамасында катуу жааган жаандын кесепетинен Чий-Талаа айылынын чыгыш тарабындагы тоолордон сел агындылары түшүп, Чий-Талаа айылын сугат суу менен камсыз кылган жалпы узундугу 4 чакырым каналдын көпчүлүк бөлүгү сел агындыларына толуп калган. Учурда 60-70 турак жайды каптап кетүү коркунучу пайда болду. Сопу-Коргон айылынын чыгыш тарабында курулган 4 сел тосмосу жана түндүк чыгыш Бөкөймө каналынын 2 чакырымы, Тескей каналынын 3 чакырым аралыгы сел калдыктарына толуп калган. 25-30 турак жайды каптап кетүү коркунучу пайда болду. Андан сырткары Сары-Таш айыл аймагында 19-июлда саат 16:50 чамасында катуу жааган жаандын кесепетинен Ош-Сары-Таш-Эркеч-Там унаа жолунун 112-132-чакырымдарында 7 жерден сел агындылары түшүп, унаа жолу убактылуу жабылган. Ошондой эле Алай айыл аймагында Сопу-Коргон-Терек унаа жолунун болжол менен 6 жеринен сел агындылары түшүп, унаалардын өтүүсүнө кыйынчылык жараткан жана Аскалы айылына баруучу унаа жолунун 7 жеринен сел агындылары түшүп, жол убактылуу жабылган.
"Өзбекстанда бардык газ куюучу жайлардын ишмердүүлүгү токтотулду" деп билдирет сайты. Энергетика министрлигинен маалымдашкандай, биринчи кезекте жаратылыш газын калкка жеткирүү боюнча чаралар көрүлүп жатат. Ага карабастан газ дагы деле жок, жыйынтыгында айдоочулар дагы, жашоочулар дагы газсыз отурушат. Жашоочуларды түркмөн газы менен камсыздайбыз деген маселени баары унутуп калышты. 12-январда Энергетика министрлигинен билдиришкендей, аномалдуу суукка байланыштуу ири өндүрүштүк ишканаларга жаратылыш газын берүү көлөмү чукул кыскартылган, ошондой эле кыска мөөнөткө автомобилдик газ толтуруучу компрессордук станциялары дагы токтотулду. «Республикадагы аномалдуу төмөнкү температурага байланыштуу газ өткөргүчтөрдөгү газдын басымынын чукул төмөндөөсү байкалууда. Калкка, электр энергиясын өндүргөн ишканаларга жана социалдык тармактагы объектилерге биринчи кезекте жаратылыш газын жеткирүү чаралары көрүлүүдө. Ушуга байланыштуу айрым бир ири өндүрүштүк ишканаларга жаратылыш газын жеткирүүдөгү көлөм кыскартылды жана убактылуу газ куюучу жайларынын ишмердүүлүгү токтотулду» , - деп айтылат маалыматта. Бирок колдонуучулардын айрымдары билдиришкендей, эч кандай жакшы жылыштар байкалбай эле. « Газ куюучу жайларды жабышты, абал жакшырат деп ойлогонбуз. Эч нерсе өзгөргөн жок, тескерисинче, абал андан да начарлап кетти. Буга чейинки алып жүргөн газ жоголуп кетти. Газ жок. Светти өчүрүп жатышат, суу тоңуп калды. Үйдү кантип жылытабыз? Эмне кылабыз? Энергетика министрлиги 30 жылдан ашык убакыт жашоочуларды жана аба ырайын күнөөлөп келишет. Калктын саны өсүүдө, ал эми муздак аба-ырайы алардын ишине тоскоолдук жаратууда. Газ кызматкерлери Сибирде, Канадада жана Норвегияда кантип иштешет? Ал жакта ар дайым муздак, бирок ага карабастан алардын газ өткөргүчтөрү тоңбойт, калкы жылуу үйлөрдө отурушат. 30 жыл аралыгында энергияны үнөмдөө тутуму өзүн такыр актаган жок. Кышында аябай суук, ал эми жайкысын аномалдуу ысык – баары эрийт. Энергетика министрлигинин тутумунда энергетиктер өзүнүн ишине кылдат мамиле жасашы керек. Биз бул жерде көптөгөн миллион калк тууралуу айтып жатабыз. Инвестиция жокпу, анда инвесторлор үчүн шартты жакшыртыш керек. Өлкөнүн энерго тутумуна эч кимдин инвестиция тарткысы келбегендигине өзбекстандыктар күнөөлүү эмес да. Иштеш керек, ойлонуш керек жана аткарыш керек. Ушундай нерселер үчүн мамлекеттик кызматкер деген түшүнүк бар» , - деп билдирди сайтына Намангандын жашоочусу. Автомобилдик газ куючу жайларынын ишмердүүлүгү токтотулгандан кийин эч кандай өзгөрүү байкалган жок. Бул өзгөчө өлкөнүн региондорунда байкалууда. «Газ бар кезде биз жума сайын 100 миң сумга чейин төлөйбүз. Бир айга 300 миң сумдан жогору төлөйбүз. Биз төлөөгө даярбыз, бирок газ жок болуп жатпайбы. Свет жана газ жок убакытта, балдарыбыз ооруп жатышат, аларды дарылоого 300 миңден ашык каражат жумшап жатабыз. Отун менен көмүр андан дагы кымбат. Ага кошумча зыяны дагы көп, өрт жана уулануу кооптуулугу жогору. Жаратылыш газын от казандагы сууну жылытуу үчүн колдонобуз. Бул коопсуз. Стандарттар боюнча от казаны ачык жерде турат. Ал эми газ жок убакытта, электр энергиясына массалык жүктөм болуп жатат. Анан светти өчүрүп коюп жатышат. Мына жыйынтыгы. Свети жок, газы жок отурабыз. Аны менен бирге жаңы үйлөр козу карындардай эле көбөйүп жатат. Биринчи курулушка уруксаат бергенден мурун, жергиликтүү бийлик энергияны үнөмдөө тууралуу ойлонуулары керек. Эмне үчүн 10 үйдү курушат, эгерде калкты газ, свет жана суу менен камсыз кыла албагандан кийин? Логикаларын түшүнбөйсүң », -дейт башка жашоочу. «Потребитель.уз» группасында өзбекстандыктар массалык түрдө газ жана свет жок арызданышууда. Колдонуучулар эмне деп жазышууда: «Яшнабадский району, А. Яссавий махаллясы Сувбуйи көчөсүндө үч күндөн бери газ араң араң күйүп жатат». «Свет Мирабадский району Биродарлик махалясында кечеги күндөн бери свет жок» . «Спутник 16, 6-үй, 4-подъезд. Жылуулук жок. Сезон башталгандан бери жылуулук жок, айрым учурларда гана жылып калат, бирок эсептер келүүдө. Ушул айларга мен төлөбөйм. Бул каражатты мен электр энергиясына жумшадым, 4 бөлмөнүн бирин гана жылытканым үчүн! Бөлмөдө 14 градус, жылыттым дегенден кийинки көрсөткүч – 17!! Силердин дагы балдарыңар жана ата-энеңер ушундай жашашсын! !». «Саламатсыздарбы, Ташкент ш., Алмазар району, Мирза Голиб махаллясы, 6-өтмөк 11-а үйү – кече күнкү саат 17:00дөн бери свет жок, азыр деле жок». «Ташкент, Мирабад району,4-өтмөк Кичик Бешогоч 6, газ араң гана күйүп жатат, светти эрте менен өчүрүштү!». «Мирзо-Улугбек району, Темур Малик көчөсү 112/6 дө 4 суткадан бери газ жок. Үйдө эки контурлуу от казаны турат. Кошуналардын баарында балдары бар. Үй суук, тамак жасалбай турат. Чара көргүлөчү, суранабыз». 13-декабрда Түркмөнстандын башчысы Сердар Бердымухамедов Өзбекстандын президентинин администрация башчысы Сардор Умурзаковду кабыл алды.  сайтынын өздүк булагынын маалыматы боюнча, жолугушуунун жыйынтыгында Өзбекстанга суткасына кошумча 20 млн куб газын жеткирүү боюнча келишимге кол коюлган (жалпысынан 3 айда 1,5 млрд куб метр). «Эгерде ушул долбоор ишке ашса, анда Өзбекстанда кыш мезгилинде жаралган газ көйгөйү толук чечилиши мүмкүн» , - деп билдирди өздүк булактар.
"Жогорку Кеңеш жөнүндө коомчулуктагы сын-пикирди өзүбүз жаратып жатабыз" , - деди бүгүн, 25-октябрда парламент жыйынында "Өнүгүү-Прогресс" фракциясынан депутат Мирлан Бакиров. Ал вице-премьер-министрликке талапкер Дайыр Кенекеевди жакшы тааный турганын айтты. "Анын талапкерлиги жөнүндө маселе жок. Коомчулук Жогорку Кеңешти сындап келет. Элементардык процедураны сактабай добуш берели деп кабыл алдык. Жогорку Кеңешке төрага болуп келе турган адам, анын орун басарлары процедураны сактаса", - деп суранды Бакиров.
Алмазбек Калдыбаев 47 жашта. Анын бир бутун оорудан улам дарыгерлер мындан алты жыл мурун кесип салышкан. Азыркы тапта батирде жалгыз жашаган ал тагдыры тууралуу порталына айтып берди. "Азыркы учурда өзүм жалгыз батирде турам. Үй-жайым, бала-чакам, үй-бүлөм да жок. Мындан алты жыл мурун дарыгерлер бир бутумду кесип салышкан. Карантинде бутум каралбай, ириңдеп кеткендиктен, кечээ эле бутума кайра операция жасашып, ооруканадан жаңы эле чыгып келдим. Турмуш шартым начар болуп, эч нерсеге жетпей жүрүп, жетем деп, жанымды карч уруп иштеп ден соолугумдан айрылганмын. Ден соолугуң болбосо, эч кимге деле керегиң жок болуп калат экенсиң. Жардам сурасаң баары эле жардам бере бербейт. Албетте, арасында берешендери бар. Чынында жардам берүүгө эч ким милдеттүү эмес экенин да билем. Азыр кадамың акча болуп турганда, акчага муктаж болот экенсиң. Башында бутумдун кесилбей калуусун каалап, болушунча эле сабыр кылып, 6 ай төшөктө жатып, 3 жолу операция болдум. Бирок айыкпай, абалым начарлап, жыйынтык чыкпай койду. Анан жанымдын ооруганы жанга батып, кестирүүгө аргасыз болдум. Кечээ бутум ооруганда дагы ооруканага бара албай карайлап жүрдүм. Кудайга шүгүр, жардамга кол сунган жарандар жок эмес. Кошуна иним абалымды байкап калып, унаасына салып ооруканага алып барды. Анда дагы ооруканалар кабыл албай, көп кыйналдык. Кийин ошол иним тааныш дарыгерлерине сүйлөшүп, мени операция жасашты. Тууган-уруктарым деле бар, алар деле бардар жашашпайт. Ар кимдин өздөрүнө өлчөнгөн тамак-аштары бар да. Туугандарым болушунча жардам берет, аларга рахмат айтам. Өлүп деле калсам деп ойлонгонуң менен анын кереги жок экен. Себеби жашоо таттуу, жан ширин. Өлүү деле оңой эмес, ажалың эле келип өлүп кетпесең" , - деп баяндады ал тагдырын. Эгер сиз жаранга жардам берүүнү каалаган болсоңуз, анда 0 номерине байланышып, жардам колун сунсаңыз болот.
2015-жылдын жыйынтыгы боюнча “Ишкердик жүргүзүү” Эл аралык рейтингинде Кыргыз Республикасы 189 өлкөдөн 67-орунду ээлеп, өз позициясын жакшыртканын өкмөттүн маалымат кызматы билдирди. Бир жылдын ичинде Кыргыз Республикасы 35 позицияга көтөрүлүп, 102-орундан 67-орунга секирик жасады. Тактап айтканда, Кыргыз Республикасынын рейтинги “Кредит берүү” жаатындагы реформалардын эсебинен жакшырып, 28-орунду ээледи. Ошону менен бирге эле “Менчикти каттоо” индикатору жакшырды, ал дүйнөдөгү мыктылардын бири жана КМШга мүчө өлкөлөрдүн жана региондун биринчиси болуп – 189 өлкөнүн ичинде 6 орунду ээледи. Бул индикатор боюнча мүлктү чектөөнүн жоктугу жөнүндө сертификатты берүүнүн онлайн-жол-жобосун киргизүү жолу менен менчикти берүү процесси жөнөкөйлөтүлгөн. Глобалдуу атаандашууга жөндөмдүүлүк индекси боюнча 2015-жылы Кыргыз Республикасы 121-орундан 108-орунга көтөрүлүп, өз көрсөткүчтөрүн кыйла жакшыртты. Бул рейтингде өлкөнүн көрсөткүчтөрүнүн жогорулашы макроэкономикалык чөйрөнү турукташтыруу жаатында жүргүзүлгөн реформалардын, мамлекеттик мекемелерди оптималдаштыруунун жана жаңы автомобиль жолдорун куруу жана болгондорун калыбына келтирүү жолу менен инфратүзүмдөрдүн сапатын жакшыртуунун эсебинен болду. “Экономикалык эркиндик – 2015” ар жылкы рейтингде Кыргыз Республикасы 151 өлкөнүн ичинен 82-орунду ээлеп, өз позициясын 13 пунктка жакшыртты.
Бүгүн, 4-июлда Бишкек шаарынын Октябрь райондук сотунда сот Болотбек Абдуллаевдин төрагалыгы алдында "Заноза" сайтынын журналисттеринин жана Өмүрбек Текебаевдин жактоочуларынын соттук иши каралды. Айыпталуучу Нарын Айып "Текебаевдин жактоочулары берген маалыматтын темасына 8 сөз кошконубуз үчүн 3 миллион сом айып төлөшүбүз керекпи?" - деди. Мамлекеттик айыптоочу "Занозанын" журналисти койгон темада тырмакча жок болгондуктан, пикирди авторго таандык деп түшүнөбүз" , - деп жооп берди. Мындан соң сот чечим чыгаруу үчүн кеңешүү бөлмөсүнө кирип кетти. Сот Болотбек Абдуллаев президент Атамбаевдин кадыр-баркына шек келтирди деп айыпталып жаткандарды күнөөлүү деп тапты. 1-март күнү Текебаевдин жактоочулары маалымат жыйын куруп, кыйраган боинг учагындагы жүк Атамбаевдин үй-бүлөсүнө таандык деп айткан Таалайгүл Токтакунова менен Канат Азизди 10 миллионго, алардын пикирин жарыялаган "Заноза" сайтын 3 миллион сом айыпка жыкты. Судья көрсөтүлгөн сумманы Атамбаевди каралаганы үчүн ага моралдык компенсация катары төлөп берүү чечимин чыгарды. Эске салсак, учурда Бишкек шаарынын Биринчи Май райондук сотунда Өмүрбек Текебаев менен Дүйшөнкул Чотоновдун кезектеги соттук отуруму өтүп жатат . Октябрь райондук сот отурумунда өтүп жаткан сот ишинин негизги фигуралары, айыпталуучулар Таалайгүл Токтакунова жана Канат Азиз Текебаевдин жактоочулары болгондуктан учурда ошол жакта кармалышууда. Бул маалда алардын үстүнөн Октябрь райондук соту чечим чыгарып, күнөөлүү деп тапты.
Өзгөн шаарында өспүрүмдөр тарабынан өлтүрүлгөн таксисттин өлүмү боюнча сот өкүм чыгарды. Бул тууралуу Ош облустук сотунун басма сөз кызматынан билдиришти. Маалыматка ылайык, айыпталуучулардын экөө 12 жылга эркинен ажыратылды. Сот алардын бирин 70 миң сом, экинчисин 15 миң сом айып пул төлөөгө милдеттендирген. "Милицияга кабар бербегендиги үчүн камалган шектүүлөрдүн эки досу дагы кылмышты жашыруу беренеси менен күнөөлүү деп табылып, 3 жылдык мөөнөткө эскертүү менен ата-энелеринин карамагына өткөрүп берилди", - деп жазылат маалыматта. Окуянын чоо-жайы: 2020-жылдын 24-июль күнү Өзгөн районунун Зергер айылынын 29 жаштагы тургуну 19-июль күнү унаасын айдап чыгып кеткен бойдон кайтып келбегени н айтып, милицияга кайрылган. Бул факты Өзгөн РИИБинде К ылмыштардын жана жоруктардын бирдиктүү реестрине катталып, сотко чейинки өндүрүшкө алынган. Териштирүүнүн жүрүшүндө 19-июлдан 20-июлга караган түнү маркум такси кызматында иштеп жаткан. Шектүү балдар аны райондогу касапканага жеткирип коюуну суранышкан. Айтылган дарекке келгенде шектүүлөр таксистке 100 сом беришкен. Бирок ал жер алыс болгондуктан маркум 200 сом берүүнү айткан. Мындан улам ортодо чыр чыгып, таксистти өлтүрүп алышкан.
Социалдык тармактарда "Бишкектеги Маевка жана Пригородное айылдарында жаш балдар уурдалып жатат" деген маалымат чындыкка дал келбейт. Бул тууралуу Чүй облустук ички иштер башкармалыгынын басма сөз кызматы билдирди. Билдирүүгө ылайык, 21-апрелде социалдык түйүндөрдө машинедеги кишилер Мазда Прэмаcы үлгүсүндөгү унааны кууп бара жаткан видео тараган. Видеодо алар Мазда Прэмаcы унаасынын айдоочусу Пригородное айылындагы Үмүт жаңы конушунан жаш баланы уурдаганын айтышкан. Андан кийин алар ушул эле унаа Маевка айылында жаш кызды дагы уурдаганын билдиришкен. Өз кезегинде Чүй ОИИББи бул маалымат чындыкка дал келбээрин билдирди. Облустук милиция бул видео боюнча текшерүү жүргүзгөн. Текшерүүдө Мазда Прэмаcы унаасынын айдоочусу дагы аныкталган. Ал 1982-жылы туулган А.Т. аттуу жаран болгон. Ал ошол күнү Үмүт жаңы конушуна досторун жеткирип барган. Андан кийин анын унаасына белгисиз адамдар келип, эшигин ачууга аракет кылганда ал унаасын айдап качкан.
2017-жылы 1-январдан 10-апрелге чейин республиканын түштүк аймагында 77 жер көчкү катталган. Анын ичинен болжол менен 40ка жакыны материалдык чыгым алып келген. Кырсыктан 6 адам каза тапкан, 4 турак жай бузулган. Бул тууралуу 10-апрелде ӨКМнын басма сөз кызматы билдирди. Баткен облусунун Лейлек районунда – 1, Ош облусунун Алай районунда – 5, Кара-Суу району – 3, Кара-Кулжа району – 3, Өзгөн району – 7, Жалал-Абад облусунун Сузак районунда – 26, Базар-Коргон району – 7, Майлуу-Суу шаары – 9, Аксы районунда – 3 жер көчкү болгон. Жер көчкү коркунучтарынын өрчүүсүнүн негизги себептери: - 2016-жылдын октябрынан 2017-жылдын январына чейинки мезгил ичинде көп жылдык орточо норманын чегинде жана андан жогору жаан-чачындар жаашы. - 2016-жылдын 21-октябрынан баштап маал-маалы менен калың кар жаап, тоңбогон жантайма жерлерге карлар эрип, көчкү жүрүү коркунучу бар участкаларына, жантаймаларга кардын ашыкча терең сиңүүсү. - Абанын минустук белгиден плюстук белгиге чейинки температурасынын өзгөрүүсү (+10 +15 градус), кардын мол эрүүсүн келтирилген, мындан тышкары күз жана кыш айларында жаан-чачын түрүндө жааган, бул жер көчкү жантаймаларынын интенсивдүү нымдашуусуна салымын кошкон. - Республикада, айрыкча түштүк аймагында сейсмикалык активдүүлүктүн уланышы. 2016-жылы 13 076 сейсмикалык кыймылдар катталган. - Калктын чарбалык иш-аракеттери дагы жер көчкү жантаймага таасир этип, күтүлбөгөн чукул жер көчкү болушуна себеп болгон жараяндарынын өнүгүүсүнө жана активдешүүсүнө маанилүү ролду камсыз кылат. Маалымат үчүн: 1970-2017-жылдар аралыгында Кыргыз Республикасынын аймагындагы жер көчкүлөрдүн саны салыштырмалуу 8 эсе көбөйгөн. Кыргыз мамлекетинин аймагында бардыгы 4532 жер көчкү (тоо ичиндегилерди кошпогондо), анын ичинен дээрлик 99 пайызы Республиканын түштүгүндө, ал эми түндүк аймакта 41 жер көчкү катталган. Жалпысынан 1990-жылдан 2016-жылга чейин 518 жер көчкү түшкөн. Республиканын аймагында 5000 жер көчкү участоктору бар. Жер көчкү болуп кетет делген кооптуу аймакта жашаган 4966 үй-бүлө көчүрүлүүгө тийиш болсо, анын ичинен 1888и материалдык жардамды жана жер тилкелерин алып, коопсуз жайга көчүп кетишкен. 702 үй-бүлө жер тилкелерин алуу кезегинде турушат. Ал эми 2376 үй-бүлө өз учурунда материалдык жардамды жана жер тилкелерин алып, бирок кооптуу аймактан көчкөн эмес.
30-июнда Жусуп Баласагын атындагы Улуттук университеттин окутуучулары митингге чыгышып, окуу жайда өткөн тандоо сынагынан өтпөй калышкандыгы үчүн окуу жайдын жетекчилигине нааразы болушкан . Алардан келип түшкөн кайрылууларда көрсөтүлгөн фактыларды жана Ж.Баласагын атындагы КУУнун билим берүү жаатындагы ченемдик-укуктук актыларынын талаптарынын аткарылышын текшерүү максатында Кыргыз Республикасынын Билим берүү жана илим министрлиги менен Жогорку Кеңеш тарабынан 2 комиссия түзүлгөн. Комиссиянын корутунду-пикири менен тааныштырууга окуу жайдын кызматкерлери бүгүн, 18-августта жыйын өткөрүштү. "Депутаттык комиссия ректордун сентябрь айынан бери кылган ишин мыйзамсыз деп таап, анын кызматтык ордун кайрадан карап чыгуу буйругу берилди. КУУнун учурдагы Окумуштуулар кеңеши мыйзамсыз деп табылып, аларды таркатуу чечими чыкты.
Бүгүн, 30-ноябрда Жогорку Кеңеш "Кыргыз Республикасынын 2017-жылга республикалык бюджети жана 2018-2019-жылдарга болжолу жөнүндө" мыйзамды кабыл алды. Өкмөттүн маалыматына караганда, 2017-жылга республикалык бюджеттин жалпы кирешеси 126 миллиард 828,6 миллион сом өлчөмүндө, бюджеттин чыгашаларынын жалпы көлөмү 150 миллиард 150,5 миллион сом өлчөмүндө каралууда. Ошондой эле 2017-жылга республикалык бюджеттин тартыштыгы 23 миллиард 321,9 миллион сомду түзө турганы белгилүү болду. Бюджет тартыштыгын жабууга 23 миллиард 321,9 миллион сом көлөмүндө каржылоо булагы каралган. Мындан тышкары 2018-2019-жылдарына карата республикалык бюджеттин кирешелери 129 миллиард 769,1 миллион сомду (2018-жылы) жана 138 миллиард 188,3 миллион сомду (2019-жылы) түзөт.
Бишкекте дзюдо боюнча Азия кубогу өтөт. Бул туурасында Дене тарбия жана спорт департаменти маалымдайт. Белгиленгендей, спорттук иш-чара 10-11-июнь күндөрү уюштурулат. "Эр Жанек" аталышындагы ачык Азия кубогу эркектер жана кыз-келиндер арасында өтөт. Мелдешке тогуз өлкөдөн тагыраак айтканда, Беларусь, Казакстан, Литва, Непал, Түркмөнстан, АКШ, Өзбекстан жана Кыргызстандан 200дөн ашык спортчу катышат. Анда Кыргызстандын намысын 62 спортчу коргоп, алар жети салмак категориясында беттешке чыгат.
Украинадагы президенттик шайлоонун 2-туруна өткөн талапкерлер куудул Володимир Зеленский менен учурдагы президент Петро Порошенко 80 миң кишиге ылайыкташылган Киев шаарындагы "Олимпийский" стадионунда дебат өткөрүүгө макулдашты. Сунушту 3-апрелде Володимир Зеленский киргизип, өзүнүн социалдык тармактагы баракчасы аркылуу учурдагы президентке чакырык таштаган видеосун жарыялаган. " Сизди "Олимпийский" стадионунан күтөм. Дебат Украинанын элинин алдында өтүшү керек. Бардык каналдар дебатты түз эфирде чагылдырууга мүмкүнчүлүк алат. Чечим чыгарууга 24 саат убакыт берем, ойлонуңуз ", - деп билдирген Зеленский. Кечээ, 4-апрелде учурдагы президент Петро Порошенко сунушту кабыл алганын жарыялады. Ал социалдык тармактагы баракчасына жүктөгөн видеодо: " Дебатты өткөрүү эрежелери шайлоо тууралуу мыйзамда жазылган. Ага ылайык, дебат коомдук телерадиокомпаниянын базасында түз эфирде өтүшү керек. Биз көнгөн эреже ушундай. Бирок стадиондо өтсө да мейли. Ага да каршы эмесмин. Мен сизди күтөм, урматтуу Володимир Александрович ", - деп билдирген. Ошондой эле Зеленский дебаттын модераторлук милдетин шайлоонун 1-турунда 3-орунду алып калган Юлия Тимошенкого сунуштап, ал ойлонуп көрүүнү убадалады.
22-июлда Баткен облусунун Ак-Сай айылынын тургундары менен Тажикстандын Ворух анклавынын жашоочуларынын ортосунда пикир келишпестик чыккан. Кыргыз өлкөсүндө чек арага байланыштуу маселелер мезгил-мезгили менен көтөрүлүп турат жана алар коомчулуктун талкуу чордонун жаратат. Чек ара боюнча маселелер талуу жана алардын чечилиши көп убакытты алары, эки тараптын дыкат мамилесин талап кылары да белгилүү. Буга байланыштуу порталы "Кыргыздын кайсы президентинин тушунда чек ара маселелерин чечүүдө жакшы жылыштар болгон?" деген собол салды. ТУРСУНБЕКОВ: "Акыркы жылдарда Өзбекстан, Тажикстан менен чек ара маселесин чечүү аракеттер болуп жатат Жогорку Кеңештин депутаты Чыныбай Турсунбеков белгилегендей, чек ара маселеси өтө маанилүү болуп эсептелет. "Эгемендүүлүк алган күндөн тарта чек ара маселеси күн тартибинде келе жатат. Тилекке каршы, мындай көйгөйлөр коштолууда. Ар бир президенттин тушунда чек ара маселеси элдин толкундоосуна алып келген. Акыркы 9 жылдан бери чек арага байланыштуу Кыргыз мамлекетинин эли чоң маселе көтөрүп толкундаган жок. Бирок чек арадагы көйгөйлөр токтободу. Анткени маселе чечиле элек. Акыркы жылдарда Өзбекстан, Тажикстан менен чек ара маселесин чечүү аракеттери болуп жатат'' , - деди Турсунбеков. МАДУМАРОВ: "Чек ара маселеси кайсы учурда эң жаман, начар чечилген деп суроо салса туура болот" Саясатчы Адахан Мадумаров бул талаш суроо экенин айтты. "Тескерисинче, чек ара маселеси кайсы учурда эң жаман, начар чечилген деп суроо салса туура болот. Эгемендүүлүктү алганда Өзбекстанда, Казакстанда абдан сабаттуу, тажрыйбалуу кишилер келип калып, ошол мезгилде бизге зыян келе турган маселелер чечилип калган. Анда колубузда турган оокаттарды алдырып жиберген учурлар болгон. Ушул мезгилге чейин чечилген чек ара маселеси Кытай, Казакстан менен болгон. Бардык чекит Аскар Акаевдин убагында коюлган. Азыр сабатсыздар келип, көпчүлүк учурларда чек ара маселеси көтөрүлсө эле Мадумаров деп айтып жатышат. Курманбек Бакиевдин убагында бир дагы чек ара маселеси чечилген жок. 2001-жылдын декабрь айында Казакстан менен чек аранын соңку чекити коюлган. Кийин өзгөртүү, түзөтүүлөр киргизилген, бул башка маселе. Тажикстан менен келишимге кол коюла элек. Чек араны делимитациялоо, демаркациялоо аталган өлкө менен жана Өзбекстан менен дагы боло элек. Азыр такыр чечилбеген чек ара маселеси ушул эки мамлекет менен болуп жатат", - деди Мадумаров. ЧОЛПОНБАЕВ: "Бир дагы президенттин тушунда бул маселе чечилген жок" Коомдук ишмер Мукар Чолпонбаевдин айтымында, чек ара маселеси кайсы бир президенттин тушунда чечилген болсо, бүгүнкү күндөгүдөй көйгөйлөр жаралбайт болчу. "Чек ара маселесин бир дагы президент жакшы чече алган жок. Эгерде бул маселе чечилген болсо бүгүнкү күндөгүдөй чек ара көйгөйлөрү чыкпайт болчу. Бардыгы ордунда болсо, кантип ушундай көйгөйлөр жаралмак эле?" - деди Чолпонбаев. ЖЭЭНБЕКОВ: "Чек ара маселеси боюнча эң оор сүйлөшүүлөр Акаевдин убагында Кытай менен болгон" Экс-депутат Равшан Жээнбеков билдиргендей, ал бардык президенттердин убагындагы чек ара маселелери боюнча кыйынчылыктарды, чатактарды байкап, көрүп келе жатат. "Чек ара маселеси боюнча эң оор сүйлөшүүлөр Аскар Акаевдин убагында Кытай менен болгон. Көпкө созулган сүйлөшүүлөр, өкмөттөгү, парламенттеги, саясаттагы каршылыктар, ар кандай татаал процесстер менен араң чечилген. Анда оор убакытты өткөргөнбүз. Курманбек Бакиевдин убагында мындай оор маселелер көп талкууланган жок. Алмазбек Атамбаевдин убагында Кыргыз-Өзбек чек арасы чечилүүгө келди. Бирок жалпысынан айтыш керек, бардык эле президенттердин тушунда чек ара маселелери оор болот. Анда ар бир улут "биз утулуп жатабыз" деп ойлойт. Ошондуктан бул маселеге абайлап мамиле кылуу зарыл. Көйгөй сүйлөшүүлөр менен чечилиши шарт. Азыркыдай болуп коомдун кайсы бир бөлүгүнүн, саясатчылардын, көйгөйдү түшүнбөгөн адамдардын чек ара маселесин көтөрүп, талкуулап коомдук пикирди жараткан аракеттери болбош керек. Чек ара маселеси бир гана мамлекеттик кызматкерлердин, сүйлөшүүчүлөрдүн жана дипломаттардын иши болушу зарыл", - дейт Равшан Жээнбеков. МАМЫТОВ: "Чек ара маселесин чечүүдө президент, премьер, спикер, депутаттардын деле тиешеси жок. Өкмөттөр аралык комиссиянын иш алып баруусу тууралуу айтуу керек" Акыйкатчы Токон Мамытов бул президент кыйын, тиги ажо начар деп айткан туура эмес деген пикирде. "Тажикстан менен 511 чакырым такталды деп айтып жатпайбызбы. Бул сүйлөшүү 2002-жылы башталган. Ал жак тоолуу, талаш-тартышы жок, эл барбаган жер. 511 чакырымды талашы жок бат эле 1 жылда тактап койгонбуз. Бул маселеге өкмөттүн, парламенттин, президенттин деле тиешеси жок. Өкмөттөр аралык комиссия коңшу мамлекет менен сүйлөшүп эле тактап койгон. Ачыгын айтканда, чек ара маселесине президент, премьер-министр, спикер, депутаттардын деле тиешеси жок. Бул жерде бул президент кыйын, тиги ажо начар деп айткан туура эмес. Ушундай нерсе көп нерсени бузуп жатат. Мындай болбош керек. Кайсы өкмөттөр аралык комиссия иш алып бара албаганын айтуу шарт. 2016-2017-2018-жылдары өкмөттөр аралык комиссия чек ара маселесин чечүүнү алдыга алып кете алган эмес" , - дейт Токон Мамытов. ИСАКОВ: "Улам-улам чыңалууну пайда кылып, ары же бери чечпей койбой радикалдуу чечимдерди кабыл алыш керек" Жарандык активист Гүлжигит Исаков учурда бардык иштерди токтотуп, биринчи кезекте чек ара маселелерин чечүү керектигин айтат. "Чынын айтсам эч бир президенттин убагында чек арага байланыштуу көрүнүктүү иш аткарылган жок. Алмазбек Атамбаевдин маалында 85 пайызга чек ара маселелери чечилди деп айтылат, бирок Шамалды-Сай жакта Өзбекстан бир тараптуу кылып тосуп алган. Мындай жерлер көп, бул нерсени көргөн сайын зээниң кейийт. Азыркы учурда биринчи кезекке чек ара маселесин коюу керек. Кайсы президент болсо дагы болгон аракетин жумшап, башка иштердин баарын токтотуп туруп ушул маселени чечиши керек. Улам-улам чыңалууну пайда кылып, ары же бери чечпей койбой радикалдуу чечимдерди кабыл алышы керек. Радикалдуу чечим дегеним алмаша турган жерлерди алмашып, көчүрө тургандарды көчүрүп ушул маселени чечүү зарыл. Мамилени бузуп алабыз дегенден коркпой, бизге маанилүү маселени кароо керек. Өзбекстан, Тажикстанга аябай ыңгайлуу болуп жатат. Себеби бизде жетекчилер улам алмашып, саясий туруксуздуктун айынан тез-тез жылышып, жерлерибизди ээлеп жатат. Ошол себептен алар бул маселени чечүүгө кызыкдар эмес. Тилекке каршы, учурда оппозиция, пропозиция деп бөлүнүп, мамлекеттин кызыкчылыгын ойлобой ич ара тиреш менен эле алек болуп жатабыз", - дейт Исаков. КУЛОВ: "Чек ара маселеси көп жылдан бери чечилбей келүүдө, бирок ага объективдүү себептер бар" Экс-депутат Феликс Кулов бул маселеге эл аралык укуктарды билген кесипкөй адистер керектигин айтат. " Бул маселе көп жылдан бери чечилбей келүүдө, бирок ага объективдүү себептер бар. Совет доорунда ушундай көп маселелер калган. Бул жагында бир эл, экинчи жагында башка эл жашап жатканда маселе өтө татаал. Бул бир күндө чечиле турчу маселе эмес, анын чечилишине акырындык менен баруу керек. Себеби айланасында дагы башка көйгөлөрү бар. Ошол эле суу, электр энергиясы, жер маселеси. Мындан сырткары саясий факторлорду, тарыхты да эске алып, ошол жерге барып элдин оюн угуу керек. Мындай айтканда, бардык жагдайларды карап чыгуу зарыл. Бул маселени чечүүдө жөнөкөй эл эмес, эл аралык укуктарды билген кесипкөй адистер керек. Ар бир метр жерди дыкаттык менен изилдеп чыгуу абзел. Анан диванда отуруп алып кандай болорун айтуу туура эмес. Менимче, кандайдыр бир бааны берүү азыр туура эмес, ага убакыт керек, мунун баары дагы 10-15 жылдан кийин билинет. Алсак, Атамбаевдин убагында президенттик-парламенттик республика болду, Акаев, Бакиевдикинде президенттик башкаруу болгон. Буларды дагы эске алыш абзел. Бул маселени чечүү үчүн аброй, акча керек", - дейт экс-депутат. ИМАНАЛИЕВ: "Чек ара маселеси өтө олуттуу маселе. 1 метрден ката кетсе эле эл туура эмес түшүнүп калышы мүмкүн" Жогорку Кеңештин депутаты Каныбек Иманалиев бул маселени кароодо тактык керектигин жана диванда отуруп алып аны талкулоо туура эмес деген пикирде. "Чек ара маселесин диванда отуруп алып айтуу жана талкуулоо кыйын. Анда көп маселе бар, себеби 4-5 миң чакырымга жакын чек ара бар. Ар бир өлкө менен өз-өзүнчө чечилген, аны жатка эч ким билбейт. Бул маселени талкуулоодо канчасы Кыргыз өлкөсүнүн, канчасы коңшу мамлекеттин пайдасына чечилгенин кароо керек. 1 метрден ката кетсе эл туура эмес түшүнүп калышы мүмкүн. Себеби айрым чек ара маселелери 10 жыл, кээ бирлеринде 20 жылга чейин чечилбей жүргөн.
Талас облусунда да дарыялардын суулары көтөрүлө баштаганын 17-июнда Өзгөчө кырдаалдар министрлигинен кабарлашты. Маалым болгондой, 16-июнда Талас шаарындагы Талас дарыясынын деңгээли көтөрүлүп, жээгинен суу ашып жаткандыктан, ӨКМнын №17-аскерлештирилген өрт-куткаруу бөлүмүнүн куткаруучулары кум-шагыл толтурулган каптар менен бекемдөө иштерин жүргүзүштү. Ушул эле күнү Талас районундагы Манас айылынын Манас көчөсүндө суу ташкындоо коркунучу болгондуктан, ӨКМнын №101-өрт-куткаруу бөлүмүнүн куткаруучулары кум-шагыл толтурулган каптар менен бекемдөөгө чыгышкан.
Турмуш менен алпурушуп келе жаткан Нурия Мирзаева чиедей балдары менен бирде ачка калса, бирде көчөдө калган күндөрү болот. “ Бир кызым отурган жеринде уктап кала берет. Сөзгө да көп түшүнбөйт, кайталап айтсаң деле жалдырап карап отура бермейи бар. 9 жаштагы кызымдын колдорун жара басып кеткенине 4 жыл болду ”, - дейт муңайган эне.
Казакстандын интернет дүкөндөрүнүн биринде Кыргыз депутатынын төш белгиси 375 долларга сатылууда. Кыргыз ССРинин Жогорку Советинин депутатына тиешелүү төш белги 120 миң теңгеге (375 доллар) бааланган. Кыргыз өлкөсүндө 1937-жылдан баштап 1991-жылга чейин Жогорку Совет иштеген, кийин өлкө эгемендүүлүккө ээ болгондон кийин Жогорку Кеңеш деп аталып калган.
Казакстандын Улуттук коопсуздук комитети чек арадан Орусиянын жарандарын кармады. Бул тууралуу казак басылмалары жазышты. Маалыматта айтылгандай, кечээ, 25-сентябрда Костанай облустук чек арасынан Орусиянын 3 жараны кармалган. "Чек арадан мыйзамсыз өтүүгө аракет кылган Орус жарандары бул кадамын Орусияда жарыяланган мобилизациядан качуу менен түшүндүрүштү. Кармалган жарандар суралгандан кийин Орусиянын укук коргоо органдарына өткөрүп берилет.
Кечээ Бишкек-Ош унаа жолунун 255-чакырымында түшкөн кар көчкү толугу менен тазаланып, жол каттамы ачылды. Бул тууралуу ӨКМнын басма сөз кызматынан билдиришти. " №23-жол тейлөө ишканасынан 1 жүктөгүч, 1 грейдер, 1 самосвал жана 3 кызматкер тартылып, Бишкек-Ош унаа жолу тазаланып, саат 22:00дө эки тараптуу жол ачылды", - деп билдирди ӨКМ. Белгилей кетсек, кар көчкү 15-февраль күнү саат 19:20 чамасында Бишкек-Ош унаа жолунун 255-чакырымында көлөмү 1 миң 800 метр куб түшкөн. Буга байланыштуу жол каттамы убактылуу жабылган.
КСДП фракциясынан депутат Анвар Артыков порталынын Жогорку Кеңештин мурдагы депутаты Өмүрбек Текебаевдин кылмыш иши кайра каралышы керекпи деген соболуна жооп берди. Артыков Текебаевдин кылмыш иши кайра каралышына каршы экенин билдирди. "Текебаевдин иши кайра каралышы керек деп айта албайм. Жаңы жагдай болсо каралышы керек. Бул боюнча Жогорку Соттун чечими чыккан. Эмне үчүн кайра каралышы керек? Аргумент жок эле кайра каралыш керек деген болбойт" , - деди Артыков.
Республикалык бюджеттен сасык тумоого каршы вакциналарды сатып алууга 200 миллион сом которулду. Бул тууралуу бүгүн, 11-августта онлайн брифингде премьер-министр Кубатбек Боронов билдирди. "Бул биринчи кадам. Планга ылайык, эмдөө сентябрь айынын аягына чейин жүргүзүлөт" , - деди өкмөт башчы. Анын айтымында, Саламаттыкты сактоо министрлиги тарабынан дарылардын керектүү тизмеги жаңыртылды.
Ысык-Көлдө Бишкек шаарынын тургундары байланыш зымдарын уурдап жаткан жеринен жергиликтүү жаштар тарабынан кармалды. Бул тууралуу облустук милициядан билдиришти. Маалыматка ылайык, 11-февралга караган түнү болжол менен саат 01:00 чамаларында Ысык-Көл районунун Тору-Айгыр айылында түнкү күзөт иштерин жүргүзүп жатышкан жаштардын көңүлү белгисиз Тойота Cамры үлгүсүндөгү унаага бурулат. Белгисиз унаанын артынан аңдыган жаштар, аталган унаанын айдоочусу жана жүргүнчүлөрү айылдын четиндеги өлкөдөгү уюлдук операторлордун бирине таандык болгон байланыш зымдарын кесип, уурдап жатканына күбө болушат. Ошол замат алар уурдоого шектүү адамдарды кылмыш жасап жаткан жеринен кармашып, уюлдук телефон аркылуу өздөрүнүн аймактык милиция кызматкерине жана Ысык-Көл райондук ички иштер бөлүмүнүн нөөмөт бөлүмүнө билдиришет. Алардын билдирүү Кылмыштардын жана жоруктардын бирдиктүү реестрине катталып, сотко чейинки өндүрүшкө алынган. Тергөө амалдарынын жүрүшүндө кылмышка шектүү адамдардын аты-жөнү такталган. Алар 26 жаштагы Бишкек шаарынын тургундары М.Ч. жана С.А., ошондой эле 24 жаштагы Чүй облусунун Сокулук районунун тургуну О.А. "Алгачкы суракта шектүү катары кармалышкан адамдар Ысык-Көл районуна караштуу Сары-Ой, Тамчы, Тору-Айгыр айылдарынан байланыш зымдарын уурдашкандыгын моюнуна алышкан. Алардан далил зат катары 144 метр узундуктагы байланыш зымдары алынды. Унаа райондук милициянын атайын токтотуучу жайына киргизилди. Сот тарабынан баш коргоо чарасы кабыл алынганга чейин шектүүлөр убактылуу кармоочу жайга киргизилди. Сотко чейинки өндүрүш иштеринин алкагында тергөө амалдары уланууда", - деп жазылат маалыматта. Ысык-Көл ОИИБинин башчысы Улан Асанбаев аймактын жергиликтүү жаштары менен кезиккен учурда аларды кылмыштуулук менен күрөшүүдө милиция кызматкерлерине өздөрүнүн колдон келген жардамдарын берүүгө чакырып кеткен.
Буга чейин Кыргыз Республикасынын Эмгек сиңирген артисти Самара Каримова көп сериялуу "Кодирхон" өзбек тасмасына тартылып жатканы кабарланган. Учурда ырчы Ташкент шаарында тартуучу топ менен бирге иш алып барууда. Тагыраагы, ырчы үн жаздыруу иштери менен алектенип жатат. "Сериалды тартуу иштери дагы деле улантылууда. Башында 120 сериядан турары айтылган, бирок суроо-талап жогору болгондуктан 200 серияга чейин жеткирүү пландалып жатыптыр. Мен катышкан сериалдар 2-3 күндөн кийин экранга чыга баштайт. Алдыда Өзбекстанда дагы тартуу иштерине катышам. Сериалга кыргызча саундтрек жазылууда, даяр болгондо мен аткарам", - дейт ал. Тасмага тартылуу сунушун режиссёр өзү жасаган.
Шотландиялык окумуштуулар түнкү жашоо образынан жүрөк гана эмес, мээ да жабыркарын аныкташты. Бул тууралуу чет элдик басылмалар жазып чыгышты. Маалыматка ылайык, Листер атындагы профилактикалык медицина институтунун окумуштуулары түнкүсүн уктабай жүрүү психиканын оор жапа чегүүсүнө жана депрессиянын оор түрүнө алып келерин аныкташкан. Окумуштуулар изилдөө учурунда 37 жаштан 73 жашка чейинки 90 миңден ашуун британиялыкты сурамжылоого тарткан. Алар уйку учурунда тынчтыктын бир аз эле бузуулусу психикалык бузулууларга алып келерин аныкташкан.
Кытайда энеси СМС-билдирүү жазып жаткан учурда уулу бассейнге чөгүп кеткен. Мындай каргашалуу окуя аталган өлкөнүн аймагындагы аквапарктардын биринде болгону айтылат. 4 жаштагы бала энесинин жанында бассейнге түшүп жаткан. Андан анча алыс эмес жерде болгонуна карабай энеси уулунун каза болуп калганын байкаган эмес. Үрөй учурган окуя бассейндеги камерага түшүп калганын "Міррор" басылмасы жазып чыкты. Окуя кайсы шаарда болгону белгисиз.
Чоң залда "Миссия невыполнима: Последствия" тасмасы. Начало" тасмасы. 16:00, 21:10. Көк залда "Кристофер"Робин" тасмасы. 10:30, 15:00, 19:30, 21:40, 23:50. "Мальчишник в Европе" тасмасы. 12:40, 17:10. Жашыл залда "Убежище дьявола" тасмасы. Начало" тасмасы. 12:30. "Мальчишник в Европе" тасмасы. Калың" кинокомедиясы. 10:00, 11:50, 13:40, 15:30, 17:20, 19:10, 21:00, 22:50. Ретро залда "Чала спортик" кинокомедиясы. Калың" кинокомедиясы. 12:50, 16:30, 20:10, 23:50. Айтыш залда "Айылдык келин Алёнка" тасмасы. 10:50, 14:10, 17:40, 21:20. "Сүйүү күчү" тасмасы. 12:50, 16:10, 19:40, 23:40. Замандаш залда "Бажарики 2" тасмасы. 10:30, 14:40, 18:50, 22:50.
Ырчы Омар уулдуу болду. Бул тууралуу ал социалдык тармактагы баракчасына жарыялады. "Кудай буюрса уулдуу болдум. Аман-эсен көз жарып алды. Чын жүрөктөн элине жерине кызмат кылган, ыйманы бар, адамгерчиликтүү уул болсун деп тилеп жатам. Бирок ысымын дагы да ойлонуп жатабыз. Уул балага кыргыз тилинде мааниси бар ысым болсо, сунуштаңыздар", - деген билдирүүсүн калтырган. Ырчы Омар менен жубайы Диана айым экинчи ирет ата-эне макамын алышты.
Эртең, 5-майда Жалал-Абад шаарында Дүйнөлүк кулатуу федерациясынын эрежесиз уруш боюнча "WЭФ53 ПРОФФІГҺТ 21" эл аралык мелдеши өтөт. Бул тууралуу порталына мелдештин уюштуруучулары билдирди. Аталган мелдеш "Курманбек" атындагы стадиондо өтүп, анда 30 спортчунун өз ара беттеши орун алат. Мелдеште Кыргыз мушкерлер менен Өзбекстандан келген мушкерлер таймашат. Спортчулар 9 салмактык категорияда күч сынашат. 53 килограммга чейинки салмак ченинде: Артур Мамыров (Кыргыз өлкөсү) - Бекжан Камашов (Өзбекстан); 61 килограммга чейинки салмак ченинде: Улан Коңурбаев (Кыргыз өлкөсү) - Жахонгир Абдувохидов (Өзбекстан); Алихан Калмурзаев (Кыргыз өлкөсү) - Шахбоз Каримжанов (Өзбекстан); Адилет Мамытов (Кыргыз өлкөсү) - Шахзод Мамыдалиев (Өзбекстан); Жусуп Караколов (Кыргыз өлкөсү) - Нурмухаммед Нирманов (Өзбекстан); Руслан Эргешов (Кыргыз өлкөсү) - Зухроб Валиханов (Өзбекстан); 66 килограммга чейинки салмак ченинде: Ислам Абдыразак уулу (Кыргыз өлкөсү) - Жахонгир Абдуганиев (Өзбекстан); Кайрат Нургазы уулу (Кыргыз өлкөсү) - Сардар Рахимов (Өзбекстан); 71 килограммга чейинки салмак ченинде: Шабдан Максатбек уулу (Кыргыз өлкөсү) - Илёр Шамуродов (Өзбекстан); 74 килограммга чейинки салмак ченинде: Руслан Түмөнов (Кыргыз өлкөсү) - Жахонгир Ёркулов (Өзбекстан); Тагдыр Муратов (Кыргыз өлкөсү) - Ойбек Уткиров (Өзбекстан); 77 килограммга чейинки салмак ченинде: Санжар Ажибаев (Кыргыз өлкөсү) - Акбороб Дильмурод (Өзбекстан); Курсант Мырзакматов (Кыргыз өлкөсү) - Ислам Камолдинов (Өзбекстан); 93 килограммга чейинки салмак ченинде: Медер Нурмамат уулу (Кыргыз өлкөсү) - Тимур Салимов (Өзбекстан);
Журналист Кабай Карабеков 5 миллион сом жана 24.кг маалымат агенттиги 5 миллион сом КСДП партиясынан президентикке талапкер Сооронбай Жээнбековго төлөп бериши керек. Мындай чечимди бүгүн, 5-октябрда Бишкектеги Свердлов райондук соту чыгарды. Жээнбековдун сотко бергенине 11-сентябрда аталган агенттикке президент Алмазбек Атамбаевдин Сочиге барганы боюнча "Сочиге сапар. Кремлге мураскердин артыкчылыгын кайра түшүндүрүп жатышат" деген макаланы жарыялаганы себеп болгон. Анда Москва тарапты "ага-ини Жээнбековдордун радикалдуу араб уюмдары менен тыгыз байланышы бар болушу мүмкүн" деген Кыргыз жана Орус атайын кызматтары берген маалымат тынчын алып жатканы тууралуу жазылган. Карабеков билдиргендей, аталган макала Борбордук шайлоо комиссиясынын чечими менен өчүртүлгөн.
Бишкек шаарында 18-май күнү "Борбордук Азиядагы коопсуздук коркунучтары жана чакырыктар: жаштар баа берет" аталышындагы тегерек стол өтөт. Ага Кыргыз эксперттер коомчулугу, Кыргыз-Орус Славян университетинин окутуучулар курамы жана Жогорку Окуу жайлардын студенттери катышат. Бул тууралуу уюштуруучулар билдиришти. Иш-чаранын максаты терроризм менен диний экстремизмдин жайылышына каршы күрөшүүдө жаштардын активдүүлүгүн күчөтүү. "Тегерек столдо жаштарга интернеттин тийгизген таасири жөнүндө сөз болот. Көп убакыт аралыгында интернет жана андагы социалдык тармактарга ММКлар жана аткаруу бийлиги жетиштүү көңүл бурушкан эмес.
Кыргыз жергесинде ІІІ Дүйнөлүк көчмөндөр оюндары өтүп, учурда бул долбоордун автору ким экени кызуу талкууда. І Көчмөндөр оюндары 2012-жылы экс-президент Алмазбек Атамбаевдин тушунда өткөн. І жана ІІ Көчмөндөр оюндары өтөр алдында көп сындар айтылып, Атамбаев бүт соккуну өзүнө алганда, бул долбоорду азыр мактап жаткан саясатчылардын көпчүлүгү унчуккан эмес. Бирок Көчмөндөр оюндары Кыргыз элин жакшы жагынан көрсөткөн жалгыз жана дүйнөлүк деңгээлдеги долбоор болгонун мезгил өзү далилдеп отурат.  порталынын "Атамбаевдин бул эмгегин кантип бааласа болот?" деген соболуна Жогорку Кеңештин депутаты Тазабек Икрамов жооп берди. Ал Көчмөндөр оюндары идеясын алып чыккан ошол кездеги бийликтегилерге ыраазычылык айтуу керектигин айтты. “Көчмөндөр оюндары үчүнчү жолу өттү. Бул иш-чара аркылуу биздин салтыбыз, оюн-зоокторубуз даңазаланды. Көчмөндөр оюндарын уюштуруу идеясын ойлоп чыккан ошол учурдагы өкмөткө, бийликке даңк десе болот. Жакшы демилгени алып чыгышты. Намыс, салтыбыз үчүн кеткен чыгашаларды эсептебеш керек. Көчмөндөр оюндары тарыхта өзгөчө орду менен калганы үчүн сыймыктанабыз. Демилгечилерге ыраазычылыгыбызды билдирүүбүз зарыл”, - дейт Икрамов.
Самсунг`дун алдынкы технологиялар институтунун кызматкерлери уюлдук телефондорду кубаттоочу шар түрүндөгү өзгөчө кубаттагыч ойлоп табышты. Бул тууралуу Самсунг Элэcтроніcс`тин изилдөөчү бөлүмү жарыялашкан. Белгилүү болгондой, аталган кубаттагычтын сыйымдуулугу жөнөкөй кубаттагычтардан 45 пайызга жогору. Ал эми уюлдук телефонду кубаттоо үчүн болгону 12 мүнөт талап кылынат. Компания аталган иштелмени АКШ жана Түштүк Кореядан патенттеген.
Кыргыз жеринде Жол-кайгуул кызматы менен Кайгуул-посттук кызматы бириктирилип Бирдиктүү патрулдук милиция түзүлгөн. Учурда патрулдук милиция өз ишин баштады. Бул тууралуу алардын кызматы менен тааныштыруу маалында ички иштер министри Мелис Турганбаев журналисттерге билдирди. Анын айтымында, муну ишке ашыруу жумуштары 2012-жылы башталган. "Түнкүсүн жана күндүз иш алып барган патрулдук милицияны бириктирип, бир адистешкен батальон түзүлдү. Эми иштин эффективдүүлүгүн байкайбыз",- деди министр. Коомдук коопсуздукка көз салып, тартипти сактоого милдеттендирилген патрулдук милиция бүгүн, 1-апрелде Бишкекте, Чүй облусунда жана Ысык-Көл облусунда өз иштерин баштады.
Мындан 38 жыл мурун Түштүк Америкадагы “Элдер храмы” сектасынын мүчөлөрү массалык түрдө өз жанына кол салышып, 911 киши каза болгон. "Элдер храмы" - жаңы диний агым же диний тоталитардык секта. Бул секта Жеймс Уорен жана Жим Жонсон аттуу адамдар тарабынан 1955-жылы АКШдагы Индианаполис шаарында түзүлгөн. Башында бул диний агымга материалдык жактан кыйналгандар, кары адамдар, сойкулар, үйсүздөр, баңгизатын колдонгондор киришкен. Убакыт өткөн сайын бул диний агымга киргендердин саны көбөйүп, алардын туугандары "адамдарды зомбиге айлантып жатышат" деген доомат менен сотко кайрылышкан. Ошондон улам Жим Жонсон АКШдан чыгып кеткен. 1974-жылы Жонсон Гайанадан жер алып, Жонстаун аталышындагы өзүнүн диний агымынын өкүлдөрүнө турак жай ачат. 1977-жылы Жим 900 адам менен Жонстаунга көчүп келет. Тургундар күнүнө 11 сааттан иштеп, аталган аймакка бала бакча жана клуб курушкан. 1978-жылы 17-ноябрда АКШнын конгрессмени Лео Райан диний агымды кабыл алгандардын бир туугандары менен биргеликте Жонстаунга келет. Алар менен кошо 16 адам кетүүнү каалайт. Аэропорттон уча турган болушканда, белгисиз адамдар тарабынан аларга ок чыгарылып, 5 адам каза табат, алардын ичинде Лео Райан дагы болгон. Бул кырсыкты уккан Жим Жонсон чогулуш өткөрүп, алардын жашоосу мындан ары мурдагыдай болбойт экенин, өлүмдөн башка жол жок экенин айтат. Анын буйругу менен шарап ууландырылып, кичинекей балдардан баштап ичишип, сектанын мүчөлөрү массалык түрдө өз жанына кол салышкан. Ал эми Ж.Жонсон өзүн өзү атып өлтүргөн. Гайанада баш-аягы 911 киши каза болгон.
Улуу Ата Мекендик согуштун ардагерлери менен ооруктун эмгекчилери Кыргыз өлкөсүнүн жана Орусиянын мааракелик медалдары менен сыйланат. Бул тууралуу президенттик аппараттын басма сөз кызматынан билдиришти. Президенттин атынан Улуу Ата Мекендик согуштун ардагерлерин жана аларга теңештирилген адамдарды, ошондой эле ооруктун эмгекчилерин "1941-1945-жылдардагы Улуу Ата Мекендик согуштагы Жеңишке 75 жыл" мааракелик медалы менен сыйлоо иштери башталды. Ошол эле маалда ардагерлер менен ооруктун эмгекчилерине Орусиянын президентинин атынан "1941-1945-жылдардагы Улуу Ата Мекендик согуштагы Жеңишке 75 жыл" мааракелик медалы тапшырылат. Орусия тараптын аталган медалды уюштуруу жана жасап чыгуу демилгеси 2018-жылдын 28-сентябрында Көз карандысыз мамлекеттер шериктештигинин президенттердин кеңешинин чечими менен бекитилген. Медаль жалпы КМШ аймагына бирдиктүү болуп саналат. Кыргыз өлкөсүндө сыйлана турган согуш ардагерлеринин (согуштун катышуучулары, ден соолугунун мүмкүнчүлүгү чектелгендер, концлагерлердин жашы жетпеген туткундары жана Ленинград блокадачылары) жалпы саны 234 адам.
Жогорку Кеңештин депутаты Искендер Матраимов Молдова парламентине шайлоодо КМШ өлкөлөрүнүн парламенттер аралык ассамблеясынын байкоочулар тобун жетектейт. КМШ парламенттер аралык ассамблеясынын кеңешинин төрайымы, Орусиянын федералдык жыйынынын федерация кеңешинин төрайымы Валентина Матвиенко аны топтун координатору кылып дайындоо жөнүндө буйрукка кол койгон. Бул тууралуу кеңештин сайтына жарыяланды . Молдовада добуш берүү күнү КМШ өлкөлөрүнүн парламенттер аралык ассамблеясынын 100дөн ашуун байкоочусу Молдованын өзүндө дагы, башка өлкөлөрдөгү чет элдик шайлоо участкаларында дагы иштешет. ПААнын тобу КМШ өлкөлөрүндөгү парламенттер аралык ассамблеясынын кеңешинин башкы катчысы Дмитрий Кобицкий башында турган КМШнын байкоочулар миссиясынын курамында шайлоого байкоо жүргүзүшөт.
Бүгүн, 26-ноябрь күнү Бишкек шаардык административдик соту Рыскелди Момбековду шайлоодон четтетүү тууралуу Борбордук шайлоо комиссиясынын чечими боюнча ишти карады. Бирок чечим бүгүн чыккан жок. Сот эртең уланат. Буга чейин Рыскелди Момбеков жогорку билими боюнча дипломду мыйзамсыз алганын УКМКнын Тергөө башкы башкармалыгынан маалымдаган . "Социал-демократтар" партиясынан Рыскелди Момбековдун жасалма диплому бар деген УКМКнын билдирүүсүнө комментарий берип, дипломдун күтүүсүздөн текшерилиши оппозициядагы депутатка басым жасоо аракети менен түшүндүрүшкөн . 24-ноябрда Борбордук шайлоо комиссиясы Рыскелди Момбековду шайлоодон четтетүү чечимин кабыл алган.
Бир сутка ичинде өлкө боюнча медициналык 25 кызматкерден коронавирус инфекциясы табылды. Бул тууралуу бүгүн, 24-июнда саламаттыкты сактоо министринин орун басары Мадамин Каратаев онлайн брифингде айтты. Сутка ичинде оору аныкталган ак халатчандардын ичинен: • Бишкек шаары – 8; • Чүй облусунда – 5; • Ош шаары– 5; • Ош облусунда – 4; • Нарын облусунда – 2; • Талас облусунда – 1. Жалпысынан республика боюнча CОВІД-19 диагнозу 629 медкызматкерлерге коюлган.
Социалдык түйүндөрдө КТРКнын башкы директору Илим Карыпбеков кызматтан кетиши керек деген пикир кызуу талкуу болууда. Бул талкуунун тегерегинде порталынын соболуна Кыргыз өлкөсүнүн Түштүк Кореядагы элчиси Кылычбек Султан жооп берди. КТРКнын башкы директору Илим Карыпбеков кызматынан кетиши керек деген пикирди толук колдоорун айтты. "Илим Карыпбеков кызматынан кетирилип гана чектелбестен сөзсүз жоопкерчиликке да тартылышы керек! Илим Карыпбеков КТРКнын коомдук телеканал кылуу милдетин аткара алган жок. Тескерисинче, КТРК Илимдин жетекчилиги астында маалыматтык эң балит технологияларга жол берип, бир жактуу каралоо маалымат булагына айланды. Жанар Акаев айткандай, Илим Карыпбеков отставка менен гана чектелбей жоопкерчиликке тартылышы керек. КТРК 100 пайыз коомдук телеканал болушу керек!" - деди элчи Кылычбек Султан.
Баткен облусунун прокурору Анарбай Мамажакыповдун өлүмүнө шектелип кармалган адам аны аңчылык куралы менен атып, андан кийин кылмышын жашыруу максатында денесин өрттөп жиберген. Мындай маалыматты бүгүн, 24-ноябрда ИИМдин басма сөз кызматы тергөөнүн жүрүшүндө алдын ала белгилүү болгон жагдайларга таянып билдирди. Маалыматка ылайык, маркумдун денесинин 80 пайызы күйүп калган. Аны жакындары дароо тааный алышкан эмес. "Анарбай Мамажакыпов менен шектүүнүн ортосунда чыр чыгып, ал мушташка жеткен. Ошол мушташта бул кылмышка шектелип кармалган М.Калыковдун денесинин бир нече жери жабыркаган. Муну суракка чейинки медициналык кароо аныктаган" , - деп жазылат ИИМдин маалыматында. Буга чейин Калыковго милиция тарабынан кыйноолор болгону маалымдалып , ИИМ бул кабарды четке каккан эле. Облустук милициядан билдиришкендей, прокурор Мамажакыповдун Лексус 470 үлгүсүндөгү унаасы 17-ноябрь күнү кечинде Баткен шаарынын Т.Турмаматов көчөсүнөн табылып, унаанын сыртында канга окшогон тактар бар экендиги билинген. Издөө иштеринин натыйжасында анын жансыз денеси 18-ноябрь күнү таңкы саат 6:00 чамасында Кызыл-Жол кварталынын батыш тарабындагы Танги-Өтөк участкасы жактан табылган. Белгилүү болгондой, киши колдуу каза болгон Анарбай Мамажакыпов 1975-жылы Ош облусунун Чоң-Алай районунда туулган. Маркумдун артында төрт баласы калды. Ал ушул жылдын май айынан тартып Баткен облустук прокурору болуп иштеп жаткан. Ага чейин Талас шаарынын прокурору болгон.
Бишкек аймактык шайлоо комиссиясы бир катар саясий партияларга жазуу жүзүндө эскертүү берет. Бул тууралуу Борбордук шайлоо комиссиясынын басма сөз кызматынан билдиришти. Бишкек аймактык шайлоо комиссиясы шайлоо алдындагы үгүт иштеринин жол-жобосунун сакталышына мониторинг жүргүзүү боюнча жумушчу топтун корутундусунун негизинде, бир катар саясий партияларга үгүт жүргүзүүнүн эрежелери менен тартибин бузгандыгы үчүн жазуу жүзүндө эскертүү берди. үгүт материалдарын объектинин ээлеринин макулдугусуз жайгаштыргандыгы үчүн "Реформа" саясий партиясы;
Бүгүн, 20-июлда кыргыз эстрада ырчысы, көптөгөн хит ырлардын аткаруучусу Абир Касенов 38 жашка толду. Ырчы мырзаны өздүк майрамы менен куттуктап, чыгармачылыгы тууралуу да суроо бере кеттик. "Бүгүн туулган күнүмдү үй-бүлөм менен өткөрөм. Менин күтүүсүз белегим - эртең менен ойгонгондо балдарымдын белеги болду. Өз колдору менен сүрөт тартышыптыр. Чыгармачылыгымда жаңы ырларды жазып жатам. Быйыл буюрса жаңы альбом чыгарууга аракет кылам", - деди ырчы. "СУПЕР-ИНФО" ГЕЗИТИНЕ БЕРГЕН МАЕГИНЕН ҮЗҮНДҮЛӨР: Мен алгач обонун жазам. Обон жаралгандан кийин ага кандай текст жазылышы керек экенин өзүм билем. Орусча текстти өзүм жазам, кыргызчаны башкаларга жаздырам. Ырды 2-3 күн бир бөлмөдө жалгыз отуруп алып чыгарам. Ал учурда мага эч ким тоскоолдук кылбашы керек. Эшик тыкылдаса эле эргүү качып кетиши мүмкүн. Мен түндө ойгонуп гитара кармап отуруп калышым мүмкүн. Анткени эргүү ар кайсы убакта келе берет. Мага бала бакчадан эле орус тилде пайдубал тургузуп коюшкан, дүйнөнү орус тилинде тааныдым. Мектепте, жогорку окуу жайында орусча окудум. Азыр бир аз үйрөнүп калдым. Бирок оюмду толук жеткире албайм. Тилди бала бакчадан баштап үйрөтүп, аң-сезимге сиңириш керек. Өлкөдө жалаң кыргыз тилинде иш алып барып, кыргыз тилинде сүйлөөгө милдеттендиребиз дешсе, мен биринчилерден болуп бул демилгени колдоп чыгам. “Кыргызча ырдабайсыңбы” деген сынды угуу мага оңой эмес. Кыргызча ырдай алам, бирок ал ырда эмоциямды жакшы бере албай калышым мүмкүн. Мен таза кыргызмын, жан дүйнөм кыргыз. Кыргызча сүйлөй албаганыма жаман болом. Мен кээде жубайымды жаңыдан сүйүп калам. Кандай учурда мындай болот, өзүм деле түшүнбөйм. Келинчегимди карап туруп эле сүйүп калам. Ал сезим бир канча убакыт жүрөт, асманда учуп калам. Бир убакта кайра көзүм ачылат, тиричилик көрүнө баштайт. Келинчегиме көнүп калдым. Ал да мага көнүп калган. 7-8-класста бир жигиттин гитара чертип Виктор Цойдун ырын ырдап жатканын көрүп калдым. Ушунчалык таасирленген экенмин, дароо гитара сатып алдым. Алгач бир байке жөн эле бир-эки чертип, кантип ойношту көрсөтүп берди. Анан өзүм эле үйрөнүп кеттим. Гитараны жонума асып алып шаар аралап жүрө берер элем. Кээ бирөөлөр жолдон «кел, чертип берейин» десе кошулуп ырдап, кыскасы, өткөөл курагымды гитара менен жүрүп өткөрдүм. Абир Касенов 1985-жылы 20-июлда Чүй облусуна караштуу Сокулук районунун Шалта айылында төрөлгөн. 1-класска №66 мектепке кирип, кайра 2-класска көчкөндө №6 орус мектепке которулган. Кыргыз-Орус Славян университетинин экономика факультетин аяктаган. Жаштардын табитине жаккан "Бир элес", "Асыл тумарым", "Вера в любовь" деген ырлары менен шоу-бизнеске аралашкан. 2016-жылдын 7-июлунда ырчынын "Ишеним" аталышындагы алгачкы автордук ырлар жыйнагынын бет ачары өткөн.
Бүгүн, 13-ноябрда БАЭ өлкөсүндө жүргөн футбол боюнча Кыргыз улуттук курама командасына футболчу Гүлжигит Алыкулов кошулду. "Ак шумкарлар" бүгүн кийинки жолдоштук беттешти өткөрүү үчүн Бахрейндин Манама шаарына учушат. Алар 16-ноябрь күнү Манама шаарында Бахрейн курамасы менен кез келет.
"Балдарымды мамлекеттик бала бакчага алып барам. Башында 2 балама 14 миң сом берип атып араң киргизгем. Эми терезе алмаштырабыз деп акча чогултуп жатат", - деп окурман "Элдик кабарга" билдирген. Мамлекеттик бала бакчалардын ата-энелерден акча талап кылуусу мыйзамдуубу? деген суроонун негизинде, Билим берүү жана илим министрлигинин Билимди өнүктүрүү бөлүмүнүн башчысы Гүлмира Акматовага байланышып, төмөнкүдөй жооп алдык. "Мамлекеттик бала бакчалар ата-энелерден акча талап кылууга укугу жок. Эгер ата-энелердин атайын түзгөн фонду болуп, алардын макулдугу менен оңдоп-түзөө иштерине акча чогултулса, анда биз эч нерсе дей албайбыз. Макулдугу жок, бала бакчанын директору же мугалимдери тарабынан сөзсүз түрдө акча беришиң керек деген талап же мажбурлоо болуп жатса, анда бизге арыз менен кайрылса болот.
Бишкекте дайынсыз болуп изделип жаткан 13 жаштагы Мырзайым Каниметова аман-эсен табылды. Бул тууралуу порталына анын жакындары билдирди. Алардын айтымында, Мырзайымда баары жакшы. " Бардык издөөгө көмөктөшкөндөргө ыраазычылык! " дешти анын жакындары.
Бишкектеги "Азия Молл" соода борборунан жардыруучу зат табылган жок. Бул тууралуу УКМКнын басма сөз кызматынан маалымдашты. Маалыматка ылайык, 20-январда "Азия Молл" соода борборунун имаратына жардыруучу зат коюлган делген маалымат түшкөндөн кийин УКМКнын кызматкерлери окуя болгон жерге барып, ИИМдин кызматкерлери жана соода борбордун коопсуздук кызматы менен биргеликте соода борборунун кардарлары жана кызматкерлери эвакуацияланган. "ИИМдин кинология кызматы тарабынан имараттын жана ага чектеш аймакты текшерүү учурунда жарылуучу жана башка коркунучтуу заттар табылган эмес. Саат 19:00дө соода борборунун иши кайра жандандырылган. Ошол эле учурда жүргүзүлгөн ыкчам иликтөө иш-чараларынын жүрүшүндө, уюлдук номердин ээси Т.И. аттуу жаран экендиги аныкталып, бул кылмышка катыштыгы бар же жок экени такталууда.
Шоу-бизнестин өкүлдөрү дайыма элдин көңүл борборунда болуп келет. Ырчы, актёр, күлкү жаратуучу, алып баруучу болобу алардын түгөйлөрү дагы көпчүлүктүн кызыгуусун жаратат. Учурда белгилүүлөрдүн жубайлары сулуулук жаатында иш алып барат. Бирок алардын чыныгы кесиби кайсы экенин билесизби? Эмесе, белгилүүлөрдүн түгөйлөрү тууралуу сөз кылабыз. Ырчы Арсендин жубайы Бегайым Улуттук университетти аяктаган, кесиби - менеджер. Бирок окуусун аяктап, сулуулук салонунда каш-кирпик жасап иштейт. Клипмейкер Эрнист Сыдыковдун жубайы Кымбат Азисова кесиби боюнча актриса. Турмушка чыккандан кийин сулуулук тармагына өтүп, учурда кыздарды сулуулап, окуучуларды дагы тарбиялап келет. "Нон-Стоп" дуэтинин мурдагы солисти, ырчы Максат Садырбековдун келинчеги Айсулуу Молдалиева визажист болуп эмгектенет. Айсулуу хореографиялык училищеде окуган, кесиби боюнча бийчи. Бирок бутун сындырып алгандан кийин визажист болууну чечкен. Актёр Кубанычбек Курманбековдун өмүрлүк жары Замира Улуттук университеттин журналистика факультетин аяктаган. Турмушка чыккандан кийин сулуулук тармагына келип, каш-кирпик жасоо менен алектенет. Кыргыз Республикасынын Эмгек сиңирген артисти Мирбек Атабековдун жубайы Мээрим Төлепбергендин кесиби - журналист. Ал бир нече жылдан бери сулуулук салонун иштетип келет. Ырчы Ильяз Андаштын өмүрлүк жары Сүйүү Шейшекеева бош убактысын кирпик жасоо менен өткөрөт. Ал медициналык колледжди аяктаган. Актёр, тамада Самат Эркинбековдун жубайы Чолпонай сулуулук кызматын көрсөтүп иштейт. Турмушка чыкканга чейин Өзгөчө кырдаалдар министрлигинде телефон чалууларга жооп берип, оператор болуп иштеген. Мындан тышкары ырчы Айдана Декага сүйүктүүсү Аваз Акимов салон ачып берген. Учурда ырчы ал тармакты өздөштүрүүдө.
Орусияга Орто Азиядагы республикалардан келген жарандар "террорчулукка көмөк көрсөтүү" боюнча айыпталып кармалышты. Бул тууралуу Орусиянын Тергөө комитетинин басма сөз кызматы билдирди. Маалыматка ылайык, бүгүн, 5-апрелде Орусиянын Коопсуздук кызматынын, Ички иштер министрлигинин жана Улуттук Гвардиясынын кызматкерлери Орто Азиядагы республикалардан Орусияга иштөөгө келген 6 жаранды кармашты. "Тергөөнүн версиясы боюнча, кылмышка шектүүлөр 2015-жылдын ноябрь айынан тарта бүгүнкү күнгө чейин Санкт-Петербургда Орто Азиядагы өлкөлөрдөн келгендерди "Джебхат ан-Нусра", "Ислам мамлекети" террордук уюмдарга кирүүгө үндөшкөн. Мындан тышкары алар чет өлкөлөрдө мыйзамсыз куралдуу түзүмдөрдү түзүүгө ниеттенишкен. Учурда кармалгандардын жашаган жерлеринде издөө иштери жүргүзүлүп, экстремисттик китептер, документтер алынууда. Азыркы тапта кармалган 6 жарандын Санкт-Петербургдагы метродо жардыруунун аткаруучусу менен байланышы бар же жоктугу тууралуу маалыматтар жок" , - деп билдирет Орусиянын Тергөө комитети. Айта кетсек, жардыруу 3-апрель күнү жергиликтүү убакыт боюнча саат 14:30 чамасында (Бишкек убактысы боюнча 17:30) Санкт-Петербургдагы метродо болгон. Анын кесепетинен 14 адам каза болуп, 49 адам ар кандай деңгээлдеги жаракаттарды алышкан. Метродо болгон жардырууга Кыргыз Республикасында туулган, өзбек улутундагы Орусиянын жараны, 1995-жылы туулган Жалилов Акбаржон Акрамжанович шектелүүдө. Анын ата-энеси Ош шаарындагы кичи райондордун биринде жашаары белгилүү болгон.
Билим берүү жана илим министри Алмазбек Бейшеналиев Ош облусуна болгон иш сапарынын алкагында, Араван районундагы Турат Бекенов атындагы орто мектептин педагогикалык жамааты менен жолукту. Жолугушуу эркин форматта болуп, катышуучулар билим берүү тармагындагы көйгөйлүү маселелерди ачык талкуулашкан. Бул тууралуу мекеменин басма сөз кызматынан кабарлашты. "Орто мектеп авариялык абалда, Алмазбек Бейшеналиев маселенин орчундуу экенин баса белгилеп, бир райондогу бир объектти бүтүрүү тизмесине коштурууну тапшырды. Иш сапарынын алкагында, министр Аравандагы №12 кесиптик лицейге, “Гүлбаар” балдар бакчасына да баш багып, алардын абалы менен таанышып чыкты.
порталынын "Супер ТВ" бөлүмү "Үч баласы менен көчөдө калган Айжамал Мамырова үйлүү болду" сюжети менен толукталды. Бул айымдын оор тагдыры тууралуу чагылдырган соң аны көргөн мекендештер жардам бере баштаган. Кайдыгер карабаган замандаштардын жардамы менен 3 баланын энеси 6 бөлмөлүү үйгө ээ болду. "Батир берчүлөр 3 балам менен батырбай, салынып бүтө элек тамга жашаганбыз. Азыр эми Кудай 2 эсе берип, заңгыраган үйгө туш келдик", - дейт Мамырова. Ал эми "Кайрымдуу бол" фондунун жетекчиси Азамат Байматовдун айтымында, үй канча каражатка курулганы белгисиз. Себеби ал кайрымдуу мекендештер менен биргеликте салынган. Бири жер тилкесин берсе, бири кыштарды, бири жерин казып берсе, экинчиси терезелерин салып берген.
Бишкектин мэри Эмилбек Абдыкадыров маалымат жыйында Ат-Башыда курулбай калган логистикалык борбор тууралуу журналисттин берген суроосуна жооп берди. Анын айтымында, логистикалык борбор курулса, өлкөнүн экономикасы үчүн пайдасы чоң болмок. "Чындыгында, Ат-Башыдагы логистикалык борборду курууну демилгелегем. Муну кээ бир адамдар колдогон эмес, айрымдары демилгени жактырышкан. Эми ошол логистикалык борборду курсак болмок экен деп Нарындын ыйгарым укуктуу өкүлү, жашоочулары мага 5 жолу келди. Бирок инвесторду биз таарынтып койдук, кетип калды. Ал жерге 4 завод курулуп, 10 миң киши иштемек. Логистикалык борбор курулуп калса, миңдеген мигранттарыбыз башка өлкөлөргө кетпей, ушул жерде иштемек. Эми инвесторду качан табабыз мен билбейм. Бирок менин позициям дагы эле ошол бойдон калат" , - деди калаа башчысы. Маалымат үчүн: 2019-жылы Нарын облусунун Ат-Башы районунда Кытай менен биргеликте өнөр жай соода-логистикалык борборун куруу демилгеси көтөрүлгөн. Анда инвестор 280 миллион доллар бөлүүгө даяр экени айтылган. 2020-жылы 17-февралда Ат-Башы райондук администрациясынын алдына эл топтолгон. Алар логистикалык борбор - Ат-Башы эркин экономикалык зонанын курулушуна каршы болуп чыгышкан.
Кыргызстанда 2024-жылдын 1-январынан тарта иштеген аялдарга кош бойлуулук жана төрөт боюнча жөлөк пул эки эсеге көбөйөт. Бул тууралуу бүгүн, 22-июлда Эмгек, социалдык камсыздоо жана миграция министрлигинен билдиришти. Маалым болгондой, өлкөдө иштеген аялдарга кош бойлуулук жана төрөт боюнча жөлөк пул алгачкы он иш күнү үчүн эмгек акынын 100 пайыз өлчөмүндө иш берүүчүлөр тарабынан, ал эми 11-иш күнүнөн баштап – айына 10 эсептик көрсөткүч (1000 сом) эсебинде республикалык бюджеттен аныкталат. Ага ылайык, Эмгек, социалдык камсыздоо жана миграция министринин орун басары Жылдыз Полотова 2024-жылдын 1-январынан тартып кош бойлуулук жана төрөт боюнча жөлөкпулдун өлчөмү жөлөк пулдун өлчөмү 100 пайызга жогоруларын (1000 сомдон 2000 сомго чейин) айтты. " Ал эми бийик тоолуу шарттарда жана жетүүгө кыйын алыскы зоналарда иштеген аялдарга кош бойлуулук жана төрөт боюнча жөлөк пулду төөлө толук эмгек акынын өлчөмүндө, башкача айтканда, бардык иш күндөрү үчүн эмгек акынын 100 пайыз өлчөмүндө жүргүзүлөт ", - деди Жылдыз Полотова. Белгилей кетсек, бүгүнкү күндө кош бойлуулук жана төрөт боюнча жөлөк пулдун орточо өлчөмү 16,1 миң сомду түзөт.
Кыш–2018-2019. Бул кышта 1980-жылдардагы моданын кайталана турганын дүйнөлүк мода жаратуучулар белгилешет. Ал жылдардан бизге булгаары юбка, чакмак сүрөттүү көйнөктөр, көрүнүшү леопарддын терисин элестеткен кийимдер келди. Мындай кийимдер мода сүйүүчүлөрүнө жагып эле тим болбостон, улуу муундарды ностальгияга жетелээри талашсыз. Быйыл кышта кандай кийинсеңиз саркеч боло аласыз?
Акыйкатчы Токон Мамытов Октябрь райондук сотунун төрагасына учурда СИЗО-1де камакта жаткан келиндин баш коргоо чарасын кайра карап чыгып, жеңилдетип берүү сунушу менен кайрылды. Бул тууралуу акыйкатчы аппаратынын басма сөз кызматынан билдиришти. Маалыматка ылайык, камактагы келин учурда кош бойлуу. "Камактагы келиндин жашы жете элек төрт баласы бар. Улуусу 7 жашта. Ал эми өзү учурда кош бойлуу. Ал балдарын өзү гана багып, каржылап келген.
Парламентте чиновниктер бул депутаттын мактоосуна караганда, сындарын көп угушат. Эл өкүлү “сын айткандын баары оппозиция болбойт, туура сындан адам өсөт” дейт. Маектешим "Ыйман нуру" фракциясынын депутаты Султанбай Айжигитов.
Казакстанда Кыргызстан, Өзбекстан өлкөлөрүнүн энергетика министрлери маанилүү маселелерди талкуулашты. Бул тууралуу бүгүн, 26-августта Энергетика министрлигинен билдиришти. Маалым болгондой, учурда Астанада Өзбекстандын, Казакстандын жана Кыргызстандын энергетика министрлеринин региондогу суу-энергетика тармагындагы кызматташууну өнүктүрүүгө багытталган кезектеги жолугушуусу өтүүдө. " Жолугушууда коңшу мамлекеттер менен трансчегаралык гидроэнергетикалык долбоорлорду ишке ашыруу, атап айтканда, Камбар-Ата-1 ГЭСнин долбоору талкууланды.
Бишкектин аймактык шайлоо комиссиясы "Реформа" саясий партиясынын "Келечек-Будущее" саясий партиясына карата арызын эмне себептен кабыл албагандыгын түшүндүрүп берди. Маалыматка ылайык, "Реформа" саясий партиясы өз билдирүүсүндө Конституцияга, Кылмыш-жаза кодексине жана "Жергиликтүү кеңештердин депутаттарын шайлоо жөнүндө" мыйзамга таянган. "Көп аялдуулук боюнча социалдык тармакта жарыяланган “Келечек-Будущее” партиясынын мүчөсүнүн кайрылуусун кароонун натыйжалары боюнча “Жергиликтүү кеңештердин депутаттарын шайлоо жөнүндө” мыйзамдын талаптары бузулган деп табылган жок, ошондой эле арыз ээсине кылмыш белгилерин аныктоо үчүн укук коргоо органдарына кайрылуу жөнүндө сунуш берилди" , - деп айтылат маалыматта.
Бүгүн, 22-декабрда Айдаркен шаарчасындагы чек арадан мыйзамсыз өткөрүлүп жаткан жүккө бөгөт коюлду. Бул тууралуу Чек ара кызматынан билдиришти. Маалыматка ылайык, бүгүн, 22-декабрда Мерседес-Бенц үлгүсүндөгү унааны башкарган Кыргыз Республикасынын жараны 1978-жылы туулган П.К. Чоң-Гара (РУз) анклавынан Кыргызстанга 2,5 тонна жемиштерди жана жашылчаларды (жүзүм, анар, лимон жана шалкан) коштоочу документтер жок мыйзамсыз алып өтүүгө аракет кылган. Алдын ала маалыматтар боюнча, жүктүн жалпы баасы 250 миң сомду түзгөн.
УФCьнин жеңил салмактагы мурдагы чемпиону Хабиб Нурмагомедов мурунку Европа чемпиондуктарынын кайсы жылдагы оюну көбүрөөк жагымдуу болгонун айтты. Ал бул тууралуу Инстаграмдагы "433" социалдык тармагында жарыяланган маегинде билдирген. Нурмагомедовдун айтымында, ага Греция курама командасы сенсациялуу утуп алган "Евро-2004" айрыкча жаккан. "2004-жыл. 2004-жыл эсимде. Ал учурда француздардын эң мыкты курамы бар эле. Англия, Португалия жана Италия курама командалары абдан жакшы ойночу. Ушундай мыкты курама командалар артта калып, гректер жеңишке жетишти", - деген Нурмагомедов. "Евро-2004" титулун, Греция Испания менен Орусияны утуп, Португалияга утулуп, тайпада экинчи орунду ээлеген.
Кыргызстанда 1-сорттогу унга болгон баа туруктуу, сатып алуучулардын арасында эч кандай ажиотаж жок. Бул тууралуу Экономика жана коммерция министрлиги билдирди. Маалыматка караганда, учурда ата мекендик өндүрүүчүлөрдүн биринчи сорттогу 1 кап унунун баасы 1500 сомду түзөт. Белгиленгендей, өлкөнүн азык-түлүк коопсуздугун камсыз кылуу жана унга рыноктук бааны турукташтыруу максатында өлкөдөн айыл чарба товарларынын айрым түрлөрүн экспорттоого (экспорттоого) алты айлык мөөнөткө убактылуу тыюу салынган. Ошондой эле мамлекеттик дан резервинен азык-түлүк буудайын чыгаруу боюнча буйрук даярдалган. Буйрук кабыл алынып, учурда тиешелүү мамлекеттик органдар тарабынан аткарылууда. Эске салсак, өткөн аптада ундун баасы кымбаттап, анын натыйжасында нандын баасы да көтөрүлүп кеткен. Соодагерлер Казакстандан ташылып келинген ундун кабы миң сомго кымбаттаганын айтышкан. Бул боюнча Ун өндүрүүчү ассоциациялары жана тиешелүү мамлекеттик органдар менен биргеликте унду тегирмендин баасында сатуу боюнча жарманкелер уюштурулуп жатканын Монополияга каршы жөнгө салуу кызматынан билдиришкен. Учурда бир нече сатуу түйүндөрүндө ун арзан баада сатылууда.
Ысык-Көл облусунун Каракол шаарында жол кырсыгы катталып, андан 7 жана 2 жаштагы кыздар каза болду. Бул тууралуу Ички иштер министрлигине караштуу Жол кыймылынын коопсуздугун камсыздоо боюнча башкы башкармалыгынан билдиришти. Маалыматка ылайык, кырсык 4-май күнү саат 15:20 чамасында болгон. Анда Каракол шаарындагы Ленин көчөсүнүн 1975-жылы туулган Ю.Ф аттуу тургуну унаасы менен бара жатып, рулду башкара албай калып, ала салып кеткен. Айдоочунун айтымында, ал кызы түшүрүп алган семечканы алып берем деп алаксып кеткендиктен рулга ээ боло албай калган. Натыйжада унаанын ичиндеги айдоочунун 2015-жылы туулган Ю.Н аттуу кызы окуя болгон жерден, 2020-жылы туулган Ю.Р аттуу кызы ооруканада каза болгон.
Кочкор районунда Кара-Кужур суусу жөө адамдар өтүүчү көпүрөнү алып кетти. Бул тууралуу бүгүн, 23-январда Өзгөчө кырдаалдар министрлигинен билдиришти. Маалыматка караганда, 22-январь күнү саат 18:30 чамасында Сары-Булак айылынын Орто-Бүлөтү тилкесинде узундугу 50 метр болгон көпүрөгө муз топтолуп, натыйжада суу көпүрөнү алып кеткен. Ал көпүрөдөн суунун аркы өйүзүндөгү чабандар өтүшчү. Бүгүн Жарандык коргонуу комиссиясы тактоо иштерин жүргүзөт. Буга чейин "Элдик кабарга" окурман кайрылып, Кара-Кужур суусу чоң келип, айрым турак үйлөргө коркунуч жаратып жатканын маалымдаган.
БИШКЕК ШААРЫ Түнкүсүн +17°C Күндүз +32°C Күндүн узактыгы 15 саат 17 мүнөт. Күн саат 05:26да чыгып, 20:44тө батат. Жаан-чачын Күндүн экинчи жарымында өткүн өтүп, күн күркүрөшү күтүлөт. Шамалдын ылдамдыгы Батыштан соккон шамалдын ылдамдыгы секундасына 4-9 метрге жетиши күтүлөт. ЧҮЙ ОБЛУСУ Түнкүсүн +16°C Күндүз +33°C Күндүн узактыгы 15 саат 17 мүнөт. Күн саат 05:26да чыгып, 20:44тө батат. Жаан-чачын Кээ бир райондордо жаан жаайт. Шамалдын ылдамдыгы Батыштан соккон шамалдын ылдамдыгы секундасына 4-9, кээ бир аймактарда 15-20 метрге жетиши күтүлөт. ТАЛАС ОБЛУСУ Түнкүсүн +12°C Күндүз +33°C Күндүн узактыгы 15 саат 14 мүнөт. Күн саат 05:37де чыгып, 20:52де батат. Жаан-чачын Асманды ала булут каптап турат, мезгил-мезгили менен жамгыр жаашы күтүлөт. Шамалдын ылдамдыгы Батыштан соккон шамалдын ылдамдыгы секундасына 4-9, кээ бир аймактарда 15-20 метрге жетиши күтүлөт. ОШ ОБЛУСУ Түнкүсүн +17°C Күндүз +33°C Күндүн узактыгы 15 саат 1 мүнөт. Күн саат 05:42де чыгып, 20:43тө батат. Жаан-чачын Асманды ала булут каптап, жамгыр жаашы күтүлөт. Шамалдын ылдамдыгы Батыштан соккон шамалдын ылдамдыгы секундасына 4-9, кээ бир аймактарда 15-20 метрге жетиши күтүлөт. ЖАЛАЛ-АБАД ОБЛУСУ Түнкүсүн +17°C Күндүз +33°C Күндүн узактыгы 15 саат 3 мүнөт. Күн саат 05:39да чыгып, 20:43тө батат. Жаан-чачын Жамгыр жаашы күтүлөт. Шамалдын ылдамдыгы Батыштан соккон шамалдын ылдамдыгы секундасына 4-9, кээ бир аймактарда 15-20 метрге жетиши күтүлөт. БАТКЕН ОБЛУСУ Түнкүсүн +17°C Күндүз +33°C Күндүн узактыгы 14 саат 58 мүнөт. Күн саат 05:51де чыгып, 20:49да батат. Жаан-чачын Жаан-чачын жаашы күтүлөт. Шамалдын ылдамдыгы Батыштан соккон шамалдын ылдамдыгы секундасына 4-9, кээ бир аймактарда 15-20 метрге жетиши күтүлөт. ЫСЫК-КӨЛ ОБЛУСУ Түнкүсүн +8°C Күндүз +28°C Күндүн узактыгы 15 саат 14 мүнөт. Күн саат 05:13тө чыгып, 20:27де батат. Жаан-чачын Жаан жаашы күтүлөт. Шамалдын ылдамдыгы Батыштан соккон шамалдын ылдамдыгы секундасына 4-9, кээ бир аймактарда 15-20 метрге жетиши күтүлөт. НАРЫН ОБЛУСУ Түнкүсүн +5°C Күндүз +28°C Күндүн узактыгы 15 саат 7 мүнөт. Күн саат 05:26да чыгып, 20:33тө батат. Жаан-чачын Кээ бир аймактарда жаан жаашы күтүлөт.
О! Мобилдик оператору өз кардарларын кубантуусун улантат жана сатуулардын ХИТине айланган эки смартфонго атайын АКЦИЯ уюштуруп жатат. Бир гана күн, 15-апрелде бардык О!Сторэ дүкөндөрүндө популярдуу О!Пһонэ смартфондорун 1000 сомго чейин арзандатуу менен сатып алууга болот! О!Пһонэ 4Г ПРО – бул стилдүү смартфон эң жаңы Андроід 7.0 Ноугат операциондук тутум менен иштейт, төрт ядролуу процессору бар, 1 ГБ оперативдик эс-тутумга ээ жана 4Г түйүнүндө иштөөнү кармайт. 5 дюйм диагоналы бар экраны менен айырмаланат, түстөрдү сапаттуу өткөрүү мүмкүнчүлүгүнө жараша социалдык тармактардагы тасмаларды, ЁуТубэ каналындагы видеолорду жайлуу көрүүгө, интернетке сүңгүп кирүүгө болот. Аппарат эки СІМ-карта менен иштейт. Тиркемелерди, фото, видео же музыканы сактоо үчүн 8 ГБ бөлүнгөн. Бул мейкиндикти 128 ГБ чейин кеңейтүү үчүн МіcроСД форматындагы эс-тутум картасын орнотуу жетиштүү болот. Смартфондо 2400 мАч сыйымдуулуктагы жакшы аккумулятор турат. Сүрөт тартуу үчүн смартфондун 8 Мп негизги камерасы бар. Видеобаарлашуулар жана селфи үчүн камера да кубаныч тартуулайт, анткени анын да уруксаты 8 Мп! Анын баасы – 6490 сомдун ордуна болгону 5490 сом! О!Пһонэ 3Г – 3Г түйүнүн кармаган ишенимдүү смартфон. Аны смартфондор дүйнөсү менен тааныша электер, баскычтуу телефондорго альтернатива катары тандай алышат. Телефон Андроід операциондук тутумдун базасында төрт ядролуу процессор менен иштейт жана чет мамлекеттеги жакындары менен заманбап дүйнөнүн тиркемелерин: Скыпэ, WһацАпп жана Вібэр, Інстаграм, Фаcэбоок же Одноклассники колдонуп сүйлөшүү мүмкүнчүлүгүн берет. Смартфондун баасы – 2990 сомдун ордуна болгону 2590 сом! Бул смартфондорду сатып алган учурда ар бир кардар 1 жылдык мөөнөткө расмий сапат кепилдигине жана адистердин кесипкөй консультациясына ээ болушат. Муну менен бүткөн жок! Бул смартфондорду сатып алган бардык кардарларга каржылык БОНУС берилет – тандап алган моделге жараша балансына +200 же +300 сом. Мында « О!го которул » тарифтеринин чегинде кызматтардын топтомун өзүңүз тандай аласыз. Булар О! түйүнүнүн ичиндеги чексиз интернет, түйүн ичинде жана тышкары акысыз чалууларды камтыган смартфондор үчүн эң мыкты тарифтер. Мындай шанс абдан сейрек кездешет – сатып алууда үнөмдөө жана баланска БОНУС менен жагымдуу баадагы смартфонду сатып алуу мүмкүнчүлүгүн өткөрүп жибербеңиздер. Каалаган смартфонду байланыш кызматтарына 50%га чейин арзандатуулар менен насыяга жол-жоболоштуруу мүмкүнчүлүгүн да унутпаңыздар. 15-апрель күнү акция менен смартфондорду онлайн да сатып алсаңыздар болот, болгону 0705 007 000 телефон номерине же ➡ осторэ.кг сайтынан тапшырык кыласыздар. Көңүл бургула! Смартфондордун саны чектелүү, ошондуктан керектүү моделдин бар экендигин жакын арадагы О!Сторэ дүкөнүнөн 0705 007 000 телефон номери аркылуу тактап алууңуздарды сунуштайбыз.
"Акыйкат шайлоо үчүн" жарандык кыймылы өлкө башчы Алмазбек Атамбаевге кайрылуу жолдоду. Анда коомдук ишмерлер президенттен шайлоо процессинде мыйзам бузган чиновниктерди жазалоону суранышууда. "Шайлоо өнөктүгүн мыйзам чегинде, жергиликтүү тургундарга жана бюджеттик мекемелерде иштеген адамдарга административдик кысым көрсөтүлбөй, “ыплас технологиялар” жана добуштарды сатып алуу жок өткөрөлү, акыйкаттык жана ачыктык болсун деген чакырыктар, анын ичинде сиздин дагы тикелей тапшырмалар курулай эле сөз болуп калып жатканын өткөн 20 күн ачык көрсөттү ", - деп жазылат кайрылууда. Мындан тышкары кыймылга административдик ресурстун массалык колдонуусун далилдеп турган бир документ келгени айтылды. "Мамлекеттик кызматкерлер жана башка таасирлүү инсандар президенттикке талапкер Сооронбай Жээнбековдун штабы тарабынан ар бир регионго, ар бир район же шаарга, айылга бөлүнүп, ал жерлердеги добуш берүүгө жоопкер катары бекитилген. Тизмеде көрүнүп тургандай ким, кайсы жерден болсо ошол жерге же дагы кандайдыр бир жагдай боюнча бөлүштүрүлгөн, бул адамдар талапкер Жээнбековго көп добуш алып келүүнү камсыз кылууга милдеттүү болушкан... Сиздин көзөмөл астында айтылган фактылар дыкат текшерилип, мыйзамдын чегинен сырткары чыгып жаткан чиновниктер жазасын алат деп ишенебиз", - деп кыймылдын мүчөлөрү президенттен суранышты.
"Сосновка" транспорттук көзөмөл өткөрүү жайынын кызматкерлери бензовоздордун оор салмак менен өтүп жатканын жашырганы боюнча кылмыш иши козголду. Бул тууралуу бүгүн, 24-январда Экономикалык кылмыштуулукка каршы күрөшүү боюнча мамлекеттик кызматынан билдиришти. Маалыматка караганда, 2017-жылдын 12-августунан 12-сентябрына чейин ДАФ жана Вольво үлгүсүндөгү эки бензовоз менен белгиленген өлчөмдөн ашыкча жүк менен (солярка) Баткен облусуна төрт жолу барып келишкен. Бирок аны "Сосновка" транспорттук көзөмөл өткөрүү жайынын кызматкерлери жашырып коюшкан. Анын кесепетинен мамлекетке 400 миң сомго жакын зыян келтирилген.
Бишкекте "өспүрүмдүн уюлдук телефонун тартып алган" деп шектелген жаран кармалды. Бул тууралуу бүгүн, 21-октябрда Бишкек ШИИББинен билдиришти. Маалыматка ылайык, милицияга арыз менен 28 жаштагы М.М. аттуу шаар тургуну кайрылган. Анда ал 11-октябрь күнү саат 15:00 чамасында белгисиз жаран күч колдонуу менен 15 жаштагы инисинин 8 миң сомдук уюлдук телефонун тартып алганын билдирген. Жүргүзүлгөн иликтөө иштеринин алкагында кылмышка шектүү катары 31 жаштагы Э.Б. аттуу жаран кармалган.
Өлкөбүздөгү жогорку жана орто окуу жайларда жаңы окуу жылы аралыктан билим берүү технологияларын колдонуу менен онлайн форматта башталат. Бул тууралуу Билим берүү жана илим министрлигинин басма сөз кызматынан билдиришти. Билим берүү жана илим министрлиги өлкөдөгү эпидемиологиялык кырдаалды эске алуу менен коронавирус инфекциясынын жайылышынын тобокелдиктерин азайтуу максатында жогорку жана орто кесиптик окуу жайларда (менчигинин түрүнө карабай) аралыктан билим берүү технологияларын колдонуу менен окуу жылы онлайн режимде башталышы тууралуу чечим чыгарды. Окуу процесси автоматташтырылган маалыматтык системи, ЗООМ, Гооглэ cлассроом, МООДЛЭ, Аcадэміc Аффаірс маалыматтык системдери, ошондой эле Wһацапп, Скыпэ, электрондук почтанын, өздүк электрондук китепканаларынын ресурстарын, Кирлибнет электрондук китепканасынын ресурстарын колдонуу менен онлайн форматта уюштурулат. Окуу жайлар дисциплиналардын окуу-методикалык комплекстерине ылайык, студенттердин өз алдынча ишинин планын иштеп чыгат. Ошондой эле аралыктан окутуу формасына керектүү санариптик окуу материалдары менен камсыздайт. Өздүк маалыматтык билим берүү ресурстарын жакшыртат жана сабактарды дистанциялык форматта уюштуруу үчүн зарыл болгон материалдык-техникалык базаны жаңылоо боюнча чараларды көрүшөт. Азыркы учурда ЖОЖ жана колледждердин окутуучулары үчүн методикалык жана техникалык колдоо уюштурулду. Министрлик алдында түзүлгөн Консультативдик кеңеш тарабынан адам ресурстарын, билим берүү чөйрөсүн, санариптик инфраструктураны, методикалык базаны жана онлайн форматтагы окуу процессин баалоо ыкмалары боюнча системалык сунуштамалар иштелип чыкты.
Опера ырчысы, Кыргыз Эл артисти Токтоналы Сейталиевдин сөөгү бүгүн, 26-февралда жерге берилди. Маданият, маалымат, спот жана жаштар саясаты министрлигинин басма сөз кызматынан Сейталиевдин сөөгү "Ала-Арча" көрүстөнүнө жерге берилгенин кабарлашты. Акыркы сапарга узатуу зыйнатына президенттик аппараттын бөлүм башчысы, маданият маалымат, спорт жана жаштар саясаты министри, өкмөттүн Чүй облусундагы өкүлчүлүгү, белгилүү коомдук жана маданий ишмерлер, шакирттери жана үй-бүлөсү катышты. Коштошуу зыйнатында СССРдин Эл артисти Токтоналы Сейталиевдин дүйнө салгандыгына байланыштуу президент Садыр Жапаровдун көңүл айтуусу окулуп, маркумдун жакын туугандарына жана үй-бүлөсүнө терең кайгыруу менен көңүл айткандыгы белгиленди.
Бишкектеги №36 маршруттук каттамдын кыймылынын схемасы өзгөртүлдү. Бул тууралуу шаардык мэриянын маалымат кызматынан билдиришти. Билдирүүгө ылайык, эми автобус Жибек Жолу кең көчөсүнөн Осмонкул көчөсүнө Шоро компаниясына кетпей, түз эле Ауэзов көчөсүнө (Аламүдүн-1, Учкун, Тунгуч, Өскөн-Ордо) каттайт. " Бул каттамды жакшыртуу үчүн жол кыймылынын схемасы өзгөртүлдү. Чечим ушул аймактын жашоочуларынын активдүү катышуусу менен макулдашылып кабыл алынды.
Кыргыз-Тажик чек арасында чыр чыкканда жумушка чыкпаган күндөрү үчүн мугалимдердин айлыгы кыскартылганы тууралуу маалымат интернет колдонуучулары арасында талкууга алынды. Алгач социалдык тармактарга Билим берүү министрлиги Таш-Тумшук мектебинин мугалимдерине "тополоң болгон күндөрү үчүн айлык акы төлөнбөйт " деп 4 күнүн чийип салыптыр деген маалымат чыккан. Көптөгөн интернет колдонуучулары "чукул кырдаалда ишке чыкпаган мугалимдердин айлыгына кайра акча кошуп берүү керек" деген билдирүүлөрдү жазышкан. Бул боюнча Билим берүү министрлиги тараган маалыматты төгүндөп, төмөнкүдөй түшүндүрмө берди. "Социалдык тармактарга чыккан маалымат чындыкка дал келбейт. Жалпы билим берүүчү уюмдардан мугалимдердин иш убактысын эсепке алуу табелдери борборлоштурулган бухгалтерияга 29-мартта тапшырылды. Министрлик тарабынан март айы үчүн мугалимдердин эмгек акысына бөлүнүүчү акча каражаты толук каржыланды (анын ичинде Баткен районундагы бардык мектептердин мугалимдеринин бир айлык эмгек акысы бар).
Укук коргоочу Рита Карасартова президент Сооронбай Жээнбековго интернет аркылуу кайрылып, Улуттук коопсуздук мамлекеттик комитетин реформалоону өтүндү. Карасартова бүгүн, 1-апрелде ведомство аралык эксперттик комиссиянын дагы бир мүчөсү УКМКга чакыртылганын жазган. " Эксперттер өздөрүнүн чечимин мыйзам чегинде жазышат, бирок УКМК кылмыш ишин козгоого буюртма алат дагы комиссия мүчөлөрүн алар айткан чечимди жазууга мажбурлашат. УКМК тарабынан көрсөтүлгөн басымга ким моюн сунбаса, анда түрдүү ыкма менен кысым көрсөтө баштайт. Комиссиянын тайманбас мүчөсү - "Клооп" басылмасынын журналисти Анна Капушенко азыр УКМКда. Ал паспортту даярдоодогу тендер боюнча өзүнүн чечимин жазган. Учурда УКМК ушул тендердин негизинде Мамлекеттик каттоонун айрым жетекчилерине кылмыш ишин козгоону каалап жатат. Ошондуктан аларга ведомство аралык көз карандысыз комиссиянын мүчөлөрүнүн бул тууралуу айтып бергендиги керек. Анна Капушенкону колдойлу, УКМКга биздин мамлекетти бүлүндү кылганга жол бербейбиз. Урматтуу Сооронбай Шарипович! Сизди УКМКнын компетенциясын карап чыгууга жана аны реформалоого дагы бир жолу чакырам. Жабык орган коррупция менен күрөшө албайт. Тергөө жүргүзүү - чалгындоо кызматынын функциясына кирбейт. Мындай уланууга болбойт, УКМКда реформа болушун талап кылабыз ", - деп жазган ал өзүнүн билдирүүсүндө.
Укук коргоочулар Төлөйкан Исмаилова жана Азиза Абдирасулова президент Алмазбек Атамбаевди сотко беришти. Бул тууралуу бүгүн, 18-майда "Бир дүйнө - Кыргызстан" укук коргоо кыймылынын басма сөз кызматы билдирди. Маалым болгондой, Исмаилова менен Абдирасулова намысты, абийирди, абройду коргоо жөнүндө доо арызды Бишкектин Биринчи Май райондук сотуна жөнөтүштү. Айта кетсек, 14-майда "Ала-Арча" мамлекеттик резиденциясында президент Алмазбек Атамбаевдин катышуусунда көп балалуу энелерди Баатыр эне ордени менен сыйлоо аземи өткөн. Анда президент "өлкөдө төңкөрүш жасоону пландаган" делген адамдарды катуу сынга алган.
Бүгүн, 26-августта Бишкек шаарынын жаңы шайланган мэри Айбек Жунушалиев маалымат жыйын берди. Анда ага журналисттер ал буга чейин белгилүү адам болбогонун айтышып, менеджер катары кандай иштерди аткарганы тууралуу суроо беришти. Айбек Жунушалиев ал тууралуу маалыматтар жок экенин белгиледи. "Мен таанымал болгудай киноактёр эмесмин. Мен мамлекеттик кызматкермин. Түз эфирлерге, сайттарга чыкпай, иштерин так аткарган мамлекеттик кызматкер бар" , - деди ал.
Талас облусуна караштуу Кара-Буура районунда катталган жол кырсыгында 1 адам каза болуп, 2 адам жаракат алды. Бул тууралуу бүгүн, 27-декабрда ӨКМнын басма сөз кызматынан билдиришти. Маалыматка ылайык, жол кырсыгы кечээ, 26-декабрда саат 19:16 чамасында Кызыл-Адыр айылында орун алган. Анда Хонда СРВ үлгүсүндөгү унаа менен Нива үлгүсүндөгү унаа кагышып, кырсыктын кесепетинен 1968-жылы туулган К.Т. аттуу киши каза болуп, 2 эркек киши жабыркаган. Аталган аймакка куткаруучулар барып унаада кыпчылып каза болгон жарандын жансыз денесин чыгарып, милиция кызматкерлерине өткөрүп беришкен.
Бишкекте милициянын кайгуул кызматынын инспектору айдоочуну кокусунан атып алган окуянын видеосу интернет желесине тарады. Анда унаада отурган айдоочу менен кайгуул кызматкери сүйлөшкөнү, бир аздан кийин инспектор протокол толтуруп жатканы, бул учурда айдоочу унаасын айдап кеткенин көрүүгө болот. Бир нече мүнөттөн кийин айдоочу кайра келгени, алардын ортосунда сүйлөшүү болгону, көп өтпөй инспектор тапанчасын алып чыкканы байкалат. Окуя 27-августта саат 21:30 чамасында Жибек Жолу кең көчөсү менен Гоголь көчөсүнүн кесилишинде орун алган. Анда милициянын кайгуул кызматынын инспектору менен айдоочунун ортосунда уруш чыгып, инспектор кокустан аны атып алган. Айдоочу алган жаракатынан улам көз жумган . Аталган окуя 321-берененин бөлүктөрү ("кызмат абалынан кыянаттык менен пайдалануу", "ошол эле жосун", "курал же атайын каражаттарды колдонуу менен", "кокусунан ден соолукка оор зыян келтирүү менен") боюнча Кылмыштардын жана жоруктардын бирдиктүү ресстрине катталып, шектүү УКМКнын убактылуу кармоочу жайына киргизилди.
Бүгүн, 4-июнда Төө-Ашуу ашуусунда оор жүк ташыган унаа оодарылып кетти. Жабыр тарткандар болгон жок. Бул тууралуу окурман порталына Wһацапп аркылуу кабарлады. "Оодарылган унаа жол кыймылына тоскоолдук жараткан жок.
Улуу Британиянын Уэльске бара жаткан жолунда жергиликтүү тургундар тарабынан жүздөгөн ички органдары сыртка карай оодарылып өлгөн чымчыктар табылды. Бул тууралуу чет элдик басылмалар жазып чыгышты. Маалыматка ылайык, Ханна Стивенс аттуу тургун ооруканага баратып асманда айланып учуп жаткан 300 чакты чыйырчыкты көргөн. Аларга аябай суктанып, 150гө чейин санап да көргөн. Кийинчерээк үйүнө кайтканда чымчыктардын баары жолдо өлүп жатканын көргөн. Полициянын берген маалыматында тосмолордун үстүндө, жолдо, жол четинде өлүп жаткан 200гө жакын чымчыктарды табышкан. " Биз бул нерсе кантип болгонун билбейбиз. Жолдо 225 андан сырткары жол четинде, тосмолордо да көп өлүк чыйырчыктар жатат. Бирок талаа тарапта бир да чыйырчык көрүнбөйт. Аябай таң калычтуу ", - деп билдирген полициянын комиссары.
Роскомнадзор жакынкы күндөрү Орусияда ЁуТубэ видеохостингине бөгөт коюушу мүмкүн. Бул тууралуу орусиялык РИА басылмасы ишенимдүү булактарына таянуу менен жазып чыкты. " Келерки жуманын аягында ЁуТубэ видеохостингине бөгөт коюлушу мүмкүн . Мунун ыктымалдуулугу жогору деп ойлойм. Белгилүү болгондой, ЁуТубэьга ушул жумада бөгөт коюлмак. Бирок Инстаграм иштебей калды. Менимче, баары бир убакта болбошу үчүн ЁуТубэька чектөө коюу убактысы жылдырылган ", - деген ишенимдүү булак. Эске салсак, Орусия Мэта компаниясы модерация эрежелерин убактылуу жумшартып, колдонуучуларга Орусияга каршы билдирүүлөрдү жарыялоого уруксат бергенден кийин Инстаграмга бөгөт коюу чечимин кабыл алган. Андан соң Орусиянын Башкы прокуратурасы Мэта компаниясын экстремисттик уюм деп таанууну соттон өтүнгөн. Роскомнадзор Башкы прокуратуранын өтүнүчү менен Инстаграмды жабууну чечкен. 28-марттан тарта Россграмьдын кадимки функционалдуулугу менен Інстаграмьдын орусиялык аналогу ишке киргизилет.
Бокс боюнча Кыргыз курама командасы жаштар арасында Азия чемпиондугуна даярдануу максатында окуу-машыгуу жыйындарын өткөрүүдө. Бул тууралуу Жаштар иштери дене тарбия жана спорт агенттиги билдирди. Маалыматка ылайык, жаштар арасындагы Азия чемпиондугу 19-28-апрель аралыгында Таиланддын Бангкок шаарында өтөт. Бул мелдешке даярдануу максатында Кыргыз курама командасы Ысык-Көлдө окуу-машыгуу жыйындарын өткөрүүдө. Кыргыз курамасынын машыктыруучусу Замир Бакубаев курамга 9 спортчуну чакырган. Кыргыз курама командасынын тизмеси: 49 килограммга чейинки салмак ченинде: Султан Асанкан уулу - спорт чеберине талапкер; 52 килограммга чейинки салмак ченинде: Айтбек Асан уулу - спорт чеберине талапкер; 56 килограммга чейинки салмак ченинде: Санжар Сейдакматов - спорт чеберине талапкер; 60 килограммга чейинки салмак ченинде: Умар Кубанычбек уулу - спорт чеберине талапкер; 64 килограммга чейинки салмак ченинде: Илгиз Матмусаев - спорт чеберине талапкер; 69 килограммга чейинки салмак ченинде: Нурадин Рустам уулу - спорт чеберине талапкер; 75 килограммга чейинки салмак ченинде: Мирбек Тойгонбаев - спорт чеберине талапкер; 81 килограммга чейинки салмак ченинде: Дастан Жумабек уулу - спорт чеберине талапкер; 91 килограммга чейинки салмак ченинде: Ислам Бектенов - спорт чеберине талапкер; 91 килограммдан жогорку салмак ченинде: Ахмад Усупов - спорт чеберине талапкер; Машыктыруучу: Замир Бакубаев;
"Жигиттин оозуна алгыс сөздү эмоцияга алдырып айта албай койгом, аны айрым журналисттер ар кандай ракурста берип жатат", - деп бүгүн, 14-мартта Жогорку Кеңештин жыйынында депутат Тазабек Икрамов айтты. "Кечээ парламентте гомосексуализм жөнүндө туура эмес айтып, жаңылып калган жеримди айрым журналисттер кесип алып, ар кандай ракурста берип жатышат. Ооба, мен жаңылдым, эмоциямды кармай албай, сөздү туура эмес айтып алдым. Палатада кызуу талкууда эмоциямды кармай алган жокмун. Борбордук аянтта элдин нарк-насилине каршы иш-чара жүрүп жатса, айрым кесиптештерим аны колдоп жатканына жинденип жаңылып айтып алдым. Анын үстүнө эркек адамдын оозуна алгыс сөз", - деди депутат.
Күнгө 19-март, коңшу Өзбекстанда коронавирус менен жабыркагандардын саны жалпысынан 23кө жетти. Коронавирус жуктуруп алганы аныкталган биринчи Өзбек жаранынын дагы үч жакынынан вирус аныкталды деп жазышат өзбек басылмалары. Аталган өлкөнүн Саламаттыкты сактоо министрлигинин маалыматы боюнча, 18-мартта вирус менен жабыркагандардын саны 18 болсо, бүгүн саат 10:00гө карата 23кө жетти. Вирус аныкталган жарандардын үчөө Франциядан келген аялдын жакындары, ал эми эки жарандын бири Стамбулдан, экинчиси Лондондон келгени белгилүү болду. Алар буга чейин карантинге алынып, тест тапшырышкан деп жазылат маалыматта. Ал эми бүгүнкү күнгө карата Казакстанда коронавирус менен 37 адам жабыркап жатат.
Мындан 566 жыл мурун, 1452-жылы 15-апрелде италиялык атактуу сүрөтчү, скульптор, архитектор, анатом, математик, физик Леонардо ди сер Пьеро да Винчи Анкиано кыштагында туулган. Аны көптөр ошол замандын жана кылымдын көп тармактуу илимпозу, италиялыктардын идеалдуу адамы деп атап коюшкан. Ошол кезде аны Чародей же болбосо шайтанга кызмат кылуучу, Кудай тарабынан улуу күчкө ээ Фауст деп да таанып жүрүшкөн. Италиянын интеллектуалдар борбору болгон Флоренция шаарында жайгашкан Верроккьо кесипканасында Леонардо да Винчи алгачкы эмгектерин жараткан. Ошондой эле ал техникалык жааттан дагы сабак алганга жетишкен. Чийүү, химия, темир ширетүүчү, гипс жана булгаары менен иштөө илимине сүңгүп кирген. Жаш чебер ошол эле мезгилде сүрөтчүлүгүн жерге таштаган эмес. Сүрөт тартуу, айкел чегүү жаатында дагы эмгектенип, окуп үйрөнүүгө далалат жасаган. 24 жашында Леонардо да Винчи жана анын үч жолдошу садомиялык (сексуалдык жоруктун бир түрү) сүрөттөрү үчүн сот жообуна тартылышат. Бирок ал жагдайды кеч болсо да жеңип чыгууга аракеттери зор болот. Мына ошондон кийин сүрөткердин өмүр таржымалы өтө аз баяндала баштайт. Бирок анын Флоренцияда белгилүү кесипканасы бар экени жашыруун эмес. Ошол жерде күн өткөрүп, ошол жерден улуу чыгармаларын жарыкка алып келе баштаган. 1482-жылы жазылган Вазаринин эмгегинде (Леонардо да Винчинин өмүр таржымалын өтө жакшы билген жазуучу) сүрөтчүнүн элге билинбеген ырчылык таланты жазылган. Өмүрүнүн акыркы күндөрүндө Леонардо да Винчини жалаң ак сөөктөр чакыртып, сарайында иштетип калышкан. 1516-жылы Франциянын падышасынын чакырыгы менен Кло-Люсе имаратына барып өмүрүнүн акыркы 3 жылын окуучусу Франческо Мельци менен өткөргөн. 1519-жылы 2-майда курман болгон. Вазаринин айтымына караганда, улуу сүрөтчүнү өзүнүн жакын досу, падыша Франциска І өлтүрткөн. Леонардо да Винчинин сөөгү Амбауз имаратына коюлган.
"Мир Юрского периода 2" тасмасы. 11:30, 13:50, 16:20, 18:50, 21:10, 23:40. Көк залда "Мегатой 2. Калың" кинокомедиясы. Истории" тасмасы. "Красный воробей" тасмасы. 16:40. "Айла: Дочь войны" тасмасы. Калың" кинокомедиясы. 10:00, 11:50, 13:40, 15:30, 17:20, 19:10, 21:00, 22:50. Ретро залда "Чала спортик" тасмасы. 10:50, 12:40, 14:30, 16:20, 18:10, 20:00, 21:50, 23:40. Айтыш залда "Айылдык келин Алёнка" тасмасы. 10:20, 14:00, 17:40, 21:20. "Дарак ыры" тасмасы. 12:20, 16:00, 19:40, 23:20.
Энелер күнүнө карата президент Алмазбек Атамбаев бүгүн, 19-майда көп баланы өстүрүп чоңойткон энелер менен жолугушуп, аларга "Баатыр эне" наамдарын тапшырды. Бул тууралуу президенттин басма сөз кызматы билдирди. Мамлекет башчы өз сөзүндө энелерди майрамы менен куттуктап өттү. "Дүйнөдө эненин сүйүүсүнө эч нерсе тең келе албайт. Элибизде аялзаты ар дайым сый-урматка арзып келген. Калк арасында "Бейиш эненин таманынын астында" деп айтылып келет. Муну биз аларды жоготкондо түшүнүп жатканыбыз өкүндүрөт. Менин жашоомдо дагы апам өзгөчө роль ойногон. Апам болбосо жасаган иштеримдин жүздөн бир бөлүгүн да аткара алмак эмесмин", - деди президент.
ЖАМК №1 абактын бөлүм башчысы 2 килограмм 975 грамм баңгизат менен кармалганын маалымдады. Маалыматка ылайык, кызматкер бүгүн, 7-август күнү саат 09:50 чамасында кармалган. "№1 абактын көзөмөл өткөрүү пунктунда мекеменин медициналык-санитардык бөлүмүнүн башчысы Т.З. аттуу кызматкери кармалды. Аны текшерүү учурунда колундагы эки баштыктын ичинен өзгөчө жыты бар, жашыл түстөгү, салмагы болжол менен 2 килограмм 975 грамм баңгизат табылган.
Бишкектеги №78-орто мектебинин мугалими 1-класстын окуучусуна орой мамиле жасаганы үчүн жумуштан бошотулду. Бул тууралуу бүгүн, 31-мартта Акыйкатчы институтунун басма сөз кызматы билдирди. Маалыматка ылайык, 2016-жылдын 13-декабрында мугалим сабак өтүп жатканда окуучу кызга кол көтөрүп, муну менен анын адамдык намысына шек келтирген. "Кыздын апасы бул окуя боюнча Акыйкатчы институтуна арызданып, кызын башка класска которууну суранган. Жыйынтыгында комиссия түзүлүп, мектептин директорунан жана окуу бөлүмүнүн жетекчисинен түшүндүрмөлөр алынган. Окуучу кызга орой мамиле жасаганы үчүн мугалим Т.Жумалиева жумуштан бошотулган.
11-апрель күнү Бишкек шаарынын Туңгуч кичи районунда орун алган жол кырсыгынан жаракат алган 4 жаран ооруканага жаткырылды. Бул тууралуу Бишкек шаардык комендатурасынын басма сөз кызматынан билдиришти. " 11-апрель күнү саат 19:30 чамасында Курманов жана Ауэзов көчөлөрүнүн кесилишинде Тойота Камри үлгүсүндөгү автоунаа менен Тойота Альтеза унаасы кагышып, 4 адам жаракат алган. Алар 21 жаштагы Д.С. жана О.Б., 25 жаштагы А.А. жана Б.М. болгон.
Бүгүн, 12-ноябрда аба ырайынын өзгөрүшүнө байланыштуу "Сосновка" постунда оор жүк ташуучу унаалардын өтүүсүнө чектөө киргизилди. Бул тууралуу Чүй облустук Жол кыймылынын коопсуздугун камсыздоо башкармалыгынан билдиришти. "Аба-ырайы кескин өзгөрүп кеткендигине байланыштуу Төө-Ашууда кар жаап жатат, жол кырсыктардын алдын алуу жана болтурбоо максатында чоң жүк ташуучу унааларга саат 10:30 баштап четкөөлөр киргизилди. Чүй облусун жол кыймылынын коопсуздугу айдоочулардан суранып кетет, “Бишкек-Ош” унаа жолуна сапарга чыккан айдоочуларга унааны кышкы дөңгөлөккө өтүүсүн, алдыдагы унаа менен болгон аралыкты сакташы зарыл экендигин жана карама каршы тилкеге жыкпай айдоону эскертет", - деп жазылат билдирүүдө.
Бүгүн, 21-майда Жогорку Кеңештин жыйынында депутат Айнура Аскарова карантин учурунда суицидге барган балдар боюнча кандай иштер жүргүзүлүп жатканын сурады. "Балдарга карата зомбулук боюнча чоң фактылар катталып жатат. Карантин учуруна бир нече өспүрүмдөрдүн суицидге барган фактысы катталды. Бул боюнча эмнелерди айта аласыз?", - деп сурады депутат. Башкы прокурор Өткүрбек Жамшитов карантин учурунда балдардын суицидге барган фактысы катталганын айтты. "Алар боюнча тийиштүү материалдар катталып, тийиштүү иштер жүрүп жатат.
Күз. Жумуш күчөп, күнүмдүк турмуш-тиричиликтин түйшүгүнө терең кирип кеткен кез. Бирок бул нерселер өмүрлүк жолдошуңузду көңүлдөн сырт калтырууга себеп эмес. Үй-бүлөнүн бекем болушуна сиздердин "ысык мамилеңиздердин" да өзүнчө ролу бар экенин эске алууну эстен чыгарбаңыз. Балким, бүгүн анын көңүлүн эротикалык укалоо менен көтөрөсүз? Эзелтеден эротикалык укалоо шеригине көңүл буруп, сыйлоонун, аны менен катар анын сексуалдык дараметин көтөрүп, төшөктөн чогуу ырахат алуунун ачкычы болуп келген. Андыктан канча заман өтсө дагы эротикалык укалоо өз маанисин жоготпой, ушул күнгө чейин колдонулууда. Эротикалык укалоонун бир топ түрлөрү бар. Алардын ичинен аялдар жана эркектер үчүн бирдей колдонулуп жүргөн аралаш түрүн сунуштайбыз. ПАЙДАЛУУ ЖАГЫ КАЙСЫ? Нерв системин бекемдеп, активдүүлүктү арттырат. Чыңалуудан арылтып, стресстен кутулууга, депрессиядан чыгууга көмөктөшөт. Канды айлантып, теринин өңүн, дем алууну, тамак сиңирүүнү жакшыртат. Денедеги уулуу заттардын чыгуусуна түрткү берет. Анча-мынча шишиктерден арылтат. Сексуалдык энергияны ойготуп, жандантып, керектүү багытка бурат. Бел кубатын көтөрөт. Жан дүйнөнүн калыпка келүүсүнө шарт түзөт. Жана да... Жаш куракка карабай жыныстык жашоону байытат, үй-бүлөлүк мамилени чыңап, бекемдейт. КАЙСЫ УЧУРДА БОЛБОЙТ? Онкологиялык оору бар болсо же өнөкөт оору козголуп жатса. Варикоз бар болсо, ал жерлер укаланбайт. КАЙСЫ ЖЕР ЫҢГАЙЛУУ? Эң ыңгайлуусу жагымдуу бөлмөдөгү төшөк же үстүнө жука төшөк салынган чоң стол. Кандай май колдонулат? Укалоо үчүн чыгарылган майга эфир майын (мисалы, гвоздика, роза, кипарис ж.б.) кошуп даярдап алуу. Мындай майдан укалоонун таасири күчөп, жакшы жыйынтык берет. ДАЯРДЫК Бөлмөнүн ичи, сиздин колуңуз жана май жылуу болушу кажет. Жарыкты өчүрүп, түстүү шамды жагып, сезимди эргитүүчү жагымдуу музыканы коюңуз. Романтиктер бөлмөгө гүл желекчелерин ( жасалмасы деле боло берет) да чачып койсо болот. Жан шеригиңиздин бул убакта душка түшүп чыгышы укалоого жакшы шарт түзөт. КОШУМЧА Эротикалык укалоонун алдында аял менен эркекке сексуалдык энергия тартуулай алган азыктардан жеп алса, жыйынтыгы сиз күткөндөн ашып түшөт. Мисалы, курамында бел суунун иштелип чыгышы үчүн керектүү Б витамини жана калий бар бананды. Төшөктө күүлөндүрүүчү азык – спаржаны же ашкабактан жасалган пирогду. Болбоду дегенде илгертен келе жаткан афродизиактар – жумуртка менен шоколадды. УКАЛООНУ ҮЙРӨНӨБҮЗ 1. Чыгышта аял күйөөсүнүн бутун дагарадагы жылуу сууга салып, жууп берүү салты бар. Кааласаңыз жасаңыз, болбосо жок. Жууганда ар бир манжасын, кызыл ашыгын, томугун акырындан сылагылап ушалоо сунушталат. 2. Түгөйүңүздү көмкөрөсүнөн жаткырып, колуңузга майдан шыбаңыз. Эми төмөнкү бир топ көнүгүүлөрдү аткаруу үчүн түгөйүңүз макул болсо, үстүнө чыгып отуруп алыңыз. Болбосо жерде туруп же отуруп деле жасаса болот. 3. Белден өйдө укалоо Белинен өйдө колуңуз менен бир нече ирет толук сылагылап чыгыңыз. Бул денени көндүрүү жана жумшартуу ордуна жүрөт. Омуртканын эки капталынан белден өйдө колдун учу менен алгач түз, анан спираль, акырында зигзаг түрүндө укалоо. Моюндан далы булчуңдарын көздөй алакан менен укалоо. Далылардын этин акырындан чоюп-тарткылоо. Колдордун кыры менен белден өйдө акырындан чапкылоо. 4.Кол Кадимкидей укалоо, чыканактарды айланта сылагылоо. 5. Бел Алгач белди сүргүлөө, анан колдун учу менен айланта укалоо, акырында сылагылоо кажет. 6. Жамбаш Өйдөдөн ылдый, ылдыйдан өйдө тегиз бир нече ирет сылагылоо. Сылап баратып колду тартып алуу, дагы бир аз сылап, колду тартып алуу... Алакан менен тегерете укалоо, анан кол менен жамбашты аздан чапкылап чыгуу. Чычаңды баш бармак менен тегерете укалоо. 7. Эми түгөйүңүздү чалкасынан жаткырыңыз. Кулагын, моюнун, анан акырегин акырындан сылагылап, укалаңыз. 8. Эмчек Акырындан тегиз сылагылоо. Эмчекти колдун учу менен тегерете спираль түрүндө укалоо. Манжалардын учун жамгыр жаап жаткандай дыбыратып өтүү. Эмчегинин үрпүн ортон манжанын учу менен тегерете сылагылоо, үрпүн акырындан тарткылоо. 9. Курсак Тегиз сылагылоо. Кол менен курсакты саат жебеси боюнча айланта укалоо, өйдө-ылдый акырындан сүргүлөө. 10. Киндик, жука чурай, тизе Киндиктен ылдый жука чурайына чейин өйдө-ылдый, тегерете, анан манжалардын учу менен сылагылоо ( бирок жыныстык мүчөлөргө тийишпөө кажет) . Сандын ички бетин да сылоо. Тизеге чейин сылагылоо. 11. Моюнун, эмчегин, үрпүн, киндигин өпкүлөп чыгуу менен укалоону жыйынтыктасаңыз болот. Эскертип кетчү нерсе, убактыңыз тар болсо, жогорудагы көнүгүүлөрдүн айрымдарын колдонбой, керектүү дегендерин тандап алсаңыз болот.
Москва бийлиги курулуш иштеринде иштеген мигранттардын санын кыскартат. Бул тууралуу шаардык курулуш департаментинин жетекчиси Рафик Загрутдинов билдиргенин орусиялык басылмалар жазып чыгышты. Маалыматка ылайык, эмгек мигранттарынын санын кыскартуу этап-этабы менен жүргүзүлөт. Москва мэри Сергей Собянин реновация программасына ылайык, мигранттардын санын кыскартуу боюнча тапшырма берген. Анын айтымына караганда, Орусиянын жакынкы райондорунан жумушчуларды тартуу жана эмгек акысын көбөйтүү зарыл. Муну менен бирге татыктуу эмгек шарттарын түзүү керектигин билдирген. "Биз подрядчылар менен келишим түзүп жатканда материалды сатып алуу, курулуш иштери, жумушчулары тууралуу эч кандай талап коё албайбыз. Бирок тапшырма берилди, акырындык менен башташыбыз керек. Эмгек мигранттарынын санын кыскартуу этап-этабы менен жүргүзүлөт. Тактап айтканда, массалык түрдө кыскартуу жүрбөйт ", - деген Загрутдинов.
Жогорку Кеңештин экс-депутаты Өмүрбек Текебаевдин маеги "Супер-Инфо" гезитинин жаңы санына (№845, 11-январь, 2019-жыл) жарыяланды. Анда саясатчы Адахан Мадумаровго карата позициясын, парламенттин жана андагы фракциялардын бүгүнкү алсыз абалы, президент Сооронбай Жээнбековдун иш-аракеттери боюнча баасы тууралуу жана башка ой-пикирлерин бөлүшкөн. – Өмүрбек Чиркешович, акыркы убакта соцтармактарда Адахан Мадумаровду дискредитациялоо, каралоо кампаниясы активдүү жүрүп жатат. Мына ушул кампанияда Адахан Кимсанбаевич менен сиздин теледебаттагы дискуссияңыздын фрагменттерин кесип, видеолорду ага каршы пайдаланып жатышат. Мындай аракеттерге кандай баа бересиз? – Биринчиден, мындай жосунсуз кылык-жоруктар Мадумаровдун саясий оппоненттеринин колунан келген иш. Экинчиден, бул абдан ыплас аракеттер. Мадумаровду Текебаевге каршы коюу аракети эле эмес, анын жүз миңдеген тарапкерлерин “ата мекенчилерге” карама-каршы коюу аракети экени көрүнүп турат. Ал теледебат шайлоо алдында болгон. Теледебаттын мүнөзү жана кайрыгы шайлоо логикасынан улам келип чыккан. Менин Адахан Кимсанбаевичке койгон суроолорум ыңгайсыз суроо, риторикалык суроо катары гана мааниге ээ. Ал суроолор Адахандын адамдык, саясатчы катары кадыр-баркын түшүрбөйт жана кымындай да зыянын тийгизбейт деп эсептейм. – Адахан Кимсанбаевич жөнүндө сиз кандай ойдосуз? Ал кээде сизди “саясий оппонентим” деп айтып, бирок сыйлай турганын жашырбай жарыялап жүрөт... – Мадумаров менен мен саясий оппонент деле эмесмин. Биздин идеябыз, идеологиябыз 90 пайызга дал келет. Ал идеология – элге кызмат кылган, патриоттук бийлик системин түзүү. Кыргызстанда мыйзамдуулукту, адилеттүүлүктү орнотуу. Улуттук байлык эл үчүн пайдаланылып, адилеттүү түрдө калктын бардык катмарына бөлүнүшүн камсыз кылуу. Таза шайлоолор менен эл тандаган, эл сыйлаган мамлекеттик бийликти түзүү. Болгон айырмабыз – мен парламенттик системди колдосом, ал президенттик системди колдоп келет. Болгон айырма ушул. Мен жана айткандай, биздин көз караштар 90 пайыз дал келет. – Адахан Кимсанбаевич менен жеке мамилеңиз кандай? – Адахан менен мен 1995-жылдары таанышып, чогуу иштеп келе жатабыз. Ал мени улуу катары ар дайым сыйлайт. Эл алдында бир да жолу каяша айтып, тийишкен эмес. Мен тийишсем, албетте, ал ошого ылайык жообун кайтарат. "Биздин идеябыз, идеологиябыз 90 пайызга дал келет. Ал идеология – элге кызмат кылган, патриоттук бийлик системин түзүү". – “Адахан Мадумаров Бакиевдин кандуу бийлигинин убагында мамлекеттик кызматта турган” деген дооматтар бар. Буга сиздин көз карашыңыз кандай? – “Тулпар тушунда” деп коёт. Ошондой эле ар бир саясатчынын кел-кели келе турган мезгил, тарыхый доору болот. Мадумаров 1995-жылдан бери кыргыз саясий ландшафтында калдайган орунду ээлеген фигура. Бүгүн Кыргызстанда беш саясий лидер болсо, ошонун бирөө, экөө болсо, ошонун бирөө. Адахан Кимсанбаевичтин бүгүнкү тарыхый кырдаалдагы абалына ушундай баа берем. Саясатчы прагматик, реалист болуш керек. “Бийликке келген адам жаман” деп үйдө отуруп алса, анда ал эч нерсени өзгөртө албайт. Адахан Бакиевдин убагында иштесе, мен Атамбаевдин убагында иштедим. Бул деген сөз “ Мадумаров Бакиевдин идеясын жүз пайыз бөлүшүп, колдоду” же “ Текебаев Атамбаевдин идеясын жүз пайыз бөлүшүп, колдоду” дегенге жатпайт. “Саясий прагматизм”, “саясий реализм” дегенди биздин окурмандар ушундай түшүнүшүн каалайт элем. Бирок “прагматизм” деп эле кечээги жана бүгүнкү бийликке кошоматчылык кылып, чындыкты көрбөй, көздү жумуу туура эмес болот. "Мадумаров кыргыз саясий ландшафтында калдайган орунду ээлеген фигура". – Бул багытта учурдагы президент Жээнбековдун иш-аракеттерине кандай баа бересиз? – Саясий прагматиктин мисалы катары Сооронбай Жээнбековду да көргөзсө болот. Убагында ал Акаевдин учурунда жооптуу кызматта иштеди, Бакиевдин убагында өкмөт мүчөсү болду, Атамбаевдин убагында да губернатордон баштап, өкмөт башчысы, президенттикке чейинки кызматтарды ээледи. Бирок мүмкүнчүлүк жаралганда өз алдынча саясат жүргүзүп кетти. Мирзийоевге дагы ушундай суроо беришти, “Сиз Каримовдун убагында унчукпай жүрдүңүз эле го...” деп. Ошондо ал ачык эле айтты: “ Каримовдун алдында унчукканымда мен азыр президент болуп, алдыңызда турбайт элем, башка жакта болот элем”, - деди. Сооронбай Жээнбеков дагы бүгүн өз алдынча саясат жүргүзгөнгө аракет кылып жатат. Жээнбеков парламентаризмди, парламенттик республика курууну өзүнүн иш-планы, максаты деп жарыялады. Ошондуктан мен анын бул саясатын колдойм. Бирок биз парламенттик республика шартында жашаган жокпуз. Атамбаев президенттик “өзүм билем” деген саясий системди түздү, бүгүн Жээнбеков башкарып жаткан саясий систем деле “өзүм билем” деген систем. Бакиевдикинен , Атамбаевдикинен эч кандай айырмаланган жери жок. Азыр парламентте абал башкача. Парламенттик фракциялардын көбү өз лидерлерин жоготушту. Парламент алсырады. Фракцияларда бекем ынтымак болбой ыдырап, бириндеди. Бүгүнкү парламент парламентаризм принциптерин ишке ашырууга алсыз болуп турат. Ошондуктан 2020-жылкы шайлоо көп маселелерди чечет. Чыныгы парламенттик башкарууга өтүүгө саясий партиялар, саясий лидерлер даяр болуш керек. Ал лидерлер 2020-жылкы парламенттик шайлоодо аныкталат. Уткан партиянын лидери өкмөт башчы болуп, Конституцияга ылайык, толук бийликти колго алыш керек. Жээнбеков 20-жылкы шайлоодон кийин бийликтин баарын өкмөт башчысына өткөрүп, Конституцияны өзгөртпөй эле, бир нече мыйзамдарды өзгөртүү менен бийликти өкмөткө оодарса болот. – Ал кайсы мыйзамдар? – Бүгүн АКС (коррупцияга каршы күрөшүү кызматы) УКМКнын алдында. Ал кызмат УКМКдан чыгып, премьер-министрге түздөн-түз баш ийген агенттик же кызмат болуп калыш керек. Экинчиси, Конституцияда Кыргызстандын тышкы саясатын жүргүзүү демилгеси да өкмөттө болот. Башка өлкөнүн өкмөттөрү, мамлекет жетекчилери менен премьер-министр сүйлөшүп, эл аралык келишимдерге кол коёт. Премьер менен макулдашып, президент да кол койсо болот. Бирок убагында “премьер менен макулдугусуз эле президент сырткы саясатты жүргүзө берет” деген мыйзам кабыл алынып кеткен. Ошол мыйзамды жокко чыгарып, 20-жылдан тартып тышкы саясатты жүргүзүү демилгесин өкмөт өз колуна алышы керек. Бул Сооронбай Жээнбековдун тарыхый миссиясы болуп калат. Анын президент катары негизги миссиясы – Атамбаев түзгөн “өзүм билем” саясий системин талкалап, элдик бийликти өкмөт менен парламентке өткөрүп берүү болуп эсептелет. 2020-жылы ошол пландарын ишке ашырса, Жээнбеков элге берген убадасын аткарган болот деп эсептейм.
Бул жолку "Поэтерапия" рубрикасынын коногу - таланттуу акын Улукбек Омокеев . Ал 1988-жылы Ош облусуна караштуу Кара-Кулжа районунун Чалма айылында туулган. 2011-жылы Ош мамлекеттик университетинин Кыргыз филологиясы факультетин бүтүргөн. Ошол эле жылы "Нур" гезитинин башкы редактору болуп кызматка орношуп, гезитте 2017-жылга чейин иштеген. 2017-жылы ОшМунун киноакадемиясына директор болуп дайындалган. Акын Алыкул Осмонов жана Эгемберди Эрматов атындагы сыйлыктардын лауреаты. 2019-жылы Кыргыз Республикасынын Улуттук жазуучулар союзунун мүчөлүгүнө кабыл алынган. Улукбек Омокеев “Кеч күздөгү сулуулар”, “Жаз жыты”, “Ата сүйүү” ырлар жыйнагынын автору жана “Жигер” жаштар чыгармачылык борборунун түзүүчүсү. 2020-жылдын июль айынан бери ОшМунун мамлекеттик тил боюнча департаментинин директору болуп иштеп келе жатат. Акын порталына ырларынын жаралуу тарыхын айтып берди. МЕН МУГАЛИММИН Окуткан, окуттурган, Азга да топук кылган, Жакшыга эшик ачып, Жамандан тосуп турган Мекенге ар жыл сайын, Мекенчил уул-кыздарды кошуп турган Мен мугалиммин! Мезгилди ызаттаган, Мерчемден түз аттаган. Өлкөнүн тагдыры үчүн, Мөмөлөп бутактаган, Бакыттын даамын сезип, Балдарды жакшы көрүп кучактаган, Мен мугалиммин! Кабылдуу бата болгон, Кайтарган ката жолдон, Келечек күндү ойлоп, Кейиген, капа болгон. Мээримин аябастан Мектепте окуучуга,апа да, ата болгон Мен мугалиммин! Жумушту адат кылган, Турмушту санат кылган. Өзү эмес окуучуга, Бийикти самап турган, Учуруп шумкарларын, Кайра өзү, суктанып карап турган Мен мугалиммин! Күн нурун тартып көктөн, Мээримин жаркып төккөн. Үй-бүлө, мектеп жүгүн, Үзүрлүү тартып кеткен, Эреркеп, кубанып да, "Агайым" деген сөзгө балкып кеткен Мен мугалиммин! Мен мугалиммин! Жашоону сүйүп турган, Булактай ийип турган, Татына мугалимдин, Күрмөсүн кийип турган, Жөнөкөй жашоосу бар, Максаты бардыгынан бийик турган Мен мугалиммин! Көкүрөгүмдө улуу кыялдар жашачу, жаш кезимде көп кыялданчумун. Ошол кыялдарымдын бири жакшы мугалим болуу болчу. Негизи биз кыялдар ишке ашат, кыялдар орундалат, ойлор материалдашат деп коёбуз. Буга мен толугу менен ишенем. Гезит, китептерди көп окугандыктан менде бир топ кыялдар пайда болгон. Анын ичинен акын, спортчу жана мугалим болгум келчү. Азыр ошол кыялдарымдын баары ишке ашты. Мектепте окуучуларга, жогорку окуу жайда студенттерге сабак бердим. Анан ошентип жүрүп мугалимдин түйшүгүн сездим. Чынында оңой адам мугалим боло албайт. Мугалимдин дүйнөдөгү адамдардан айырмасы окуучусунун ийгилигине сүйүнүп, шумкарларын учуруп жиберип, кайра ага суктанып карап турганында. Алар өзүнүн эмес, башка бирөөнүн ийгилигине суктанган жандар болушат. Ошентип мугалим тууралуу ыр жазуу идеясы келип "Мен мугалиммин" деген ырды жараттым. Бул ырды кайсы бир конкурска дагы жибергем, бирок ырым ал конкурстан жеңүүчү болбой калды. Чынында ырды өтө деле күчтүү “шедевр” чыгарма деп айта албайм, бирок жүрөгүмдөн чыгып жазылган ыр деп айта алам. Кабылдуу бата болгон, Кайтарган ката жолдон, Келечек күндү ойлоп, Кейиген, капа болгон. Мектепте экинчи ата да, апа да болгон - бул мугалимдер. Бул ырды мугалимдин баркы артса экен деген максатта жазганын. Кубандырганы азыр көп мугалимдер ушул ырды атайын иш-чара, конкурстарда гимнге айлантып айтып жүрүшөт. Ыр мындан 4-5 жыл мурун мектепте мугалим болуп иштеп жүргөн учурумда жазылган. Мен качандыр бир мезгилде кайра эле мектепке мугалим болуп барам, Кудай буюрса.. СҮЙӨМ ДЕБЕЙ СҮЙҮШТҮК Жолуктуң да теңим болуп көрүндүң, Жолумду улап жүргөн кезде жалгыздык. Качан шеги билинет деп сезимдин, Кадыркечим, сыр билдирбей аңдыштык. Мен да сездим, сен илгиртпей түшүндүң, Болду жүрөк ар күн сайын самачу, Дипломум, сенин курстук ишиңдин, Темасынын дал келгенин карачы. Сенин мага, менин сага керегим, Бар экенин сезип толкуп кетем да. Ашыктарга жолугуунун себебин, Тагдыр өзү камдап коет экен да. Кыялымды билсинчи деп ашыгып. Кылбагамын атайылап тийиштик. Арзууларды айнек менен жашырып, Биз экөөбүз "сүйөм" дебей сүйүштүк. Бешинчи курсту бүтүп жатып окуучуларды жалпы республикалык тестирлөөгө даярдап Ноокат жергесине барып, мугалим болуп иштеп калдым. Ошондо өзү менен таанышуудан мурун бир кыздын атасы менен тааныштым. Ал кыздын атасы "ОшМунун филология факультетинде менин кызым окуйт, таанысаң керек" деп айтып калды. Мен "тааныйм" деп жооп бердим. Себеби филология факультетинин студенттери бири-бирин толук таанышат. Анан агай кыздын атын айтканда эстей албадым, көрсө тааныбайт экенмин. Анан келип атайын издештирип, ошол кызды таптым. Ал учурда ОшМунун "Нур" гезитинде редактор болчумун, алар гезитке келип иштешчү. Анан акырын экөөбүз байланыш түздүк. Анан эле бир күнү ал кыз "мен курстук иш жазып жатам, жардам бериңиз" деп суранып калды. Ошентип ал редакцияга келди, экөөбүздүн темабыз да бир экен. Ал учурда мен "Осмоновдун сүйүү лирикаларын орто мектепте окутуу" деген темада дипломдук иш жазып жаткам. Ал болсо жалпы эле лирика жанрынын орто мектепте окутулушу боюнча жазып жаткан экен. Анан экөөбүздүн ишибиз окшош болуп, аны жазып бүттүк, жардам бердим. Ошентип жүрүп кыз-жигит болуп сүйлөштүк. Анан тагдыр насип кылып, азыр эки баланын ата-энесибиз. Мен мындан бир нерсени билип, сездим. Мисалы, ыйык нерсе туюк болот деп айтылат эмеспи, ошондуктан сүйөм деп айтуу анча деле зарыл эмес. Бири-бирибизге сүйөм деп деле айткан эмеспиз, жөн гана кыймыл-аракетибиз, сүйлөшүүлөр, кээде бири-бирибизге кам көрүү, тымызын жакшы мамиле жасоо аркылуу гана сезимдерибизди түшүнүп алдык. Биз сүйүүбүздү, арзуубузду бекитсек деле ал көрүнүп турат. Ыр биз баш кошкондон кийин жаралды. Көбү жубайыңызга арнап ыр жазгансызбы деп сурай беришет. Бирок атайын жубайыма арнап ыр жаза элекмин. Чыгыш мырзасы негизи ички эмоцияларын, сезимдерин жашырып, келинчектерине көп үйрүлүп түшө беришпейт. Мен деле азыр эфирден сүйлөп жатып, бир аз тартынып турам муну көпчүлүк көрөт. Бирок көбүнчө аудитория жаштар болгондуктан, ачык айтып коё берүүнү туура көрүп турам. Анткени көңүл ишинде сот жок эмеспи. Өткөндө келинчегим экөөбүз отуруп алып ошол күндөрдү эстеп, аябай күлдүк. Биз ар дайым сөз кылган адамдар аман болсун, бар болсун биз ошолорду ушактап, сүйлөшүп отуралы, сөзүбүз бүтпөсүн деп тилейбиз. Мен ушул ырды окуган сайын ошол күндөрүм эске түшөт. Бул ырымды өткөөл курактагы ини-карындаштарыма, өспүрүм балдарга арнайм Мээрим төгүп сүйүп турса жер энем, Үмүтү жок жашоом керек неге мен?! Апам толгоо тартып жарык көргөзсө, Андан бери ар таң сайын төрөлөм Таалай издеп улуу түндү күзөтөм, Табам балким, же жанынан түз өтөм. Тагдыр, сенден үстөгү бар карызды, Кайра өзүңдү сүйүп жүрүп түгөтөм. Коркпойм ызгаар, бороону бар кышыңан. Кылчактасам мен өмүрдөн утулам. Жашоо, сага бересемди күн сайын, Жаркып кабак, жашап жүрүп кутулам. Дене бойдо жашайт, кетпей жаш чагым, Сүйүүсүнө сүйүү кошом башканын, Өлчөбөстөн таратамын ар кимге, Өмүр, сага төлөгөндөн ашканын. Кайсы жылы экени эсимде жок, бирок коомчулуктун эсинде болуш керек "көк кит" деген бир балекет оюн чыгып, жаштар өз өмүрүнө кол салды деген имиштерди укканбыз. Чындап эле өмүрүнө кол салган жаштар болгон. Аны кимдер чыгарган, кандай максатта чыгышкан, кимдер уюштурган ал бизге дагы деле табышмак боюнча турат. Бирок адамдардын "мен өлүп алайын, койчу, тажадым турмуштан" дегендерин укканда аябай капа болом. Тагдырдан өч алуу үчүн татыктуу жашаш керек. Ошондо өч аласың, күрөшүш керек. Өткөн окуялардан тагдырдан өч алуу, өлүп калуу, өмүрүн кыюу менен чектелбейт. Эмнеге биз балдарыбызга бул өмүрдү сүйүштү үйрөтпөйбүз, жашоону сүйдүрбөйбүз? Кээде жанагы шейит кетүү, аркы дүйнөгө барып бейишке чыгуу дегендерди айта берип, адамдарды башкача түшүнүккө алып келип алат экенбиз. Мен өлүмгө, жан кыюуга даярмын дей беришет, бирок адамзат өз жанын өзү кыюу менен эле бир нерсеге салым кошо албайт да. Кыя турган учур болот, өмүргө татый турган кездер болот. Бир адамдын өмүрү менен миллиондогон адамдын өмүрүн сактап кала турган окуялар болот. Андай болсо бир жөн, анан жөн эле арзыбаган окуялар үчүн, кээде сүйгөнүнө жетпей калып деле өзүнө өзү кол салгандарды көрүп, зээним кейийт. Чындап эле өмүрдөгү карызды жашап жүрүп кутуулуу керектигин түшүндүм. Эстеп көрсөм мен деле жаман кыялдарга жетеленген учурлар болгон. Болор болбос нерсени жүрөгүбүзгө терең кабыл алат экенбиз. Тагдыр, сенден үстөгү бар карызды, Кайра өзүңдү сүйүп жүрүп түгөтөм. Карыздардан кутулуу үчүн жашаш керек. Бул дүйнөдө ата-энеге карызбыз, ата-энеге татыктуу уул болуп, коомго пайдаң тийсе, ата-эне үчүн андан өткөн бакыт жок. Ата-эне балдарга чоңойгондо "мени багасыңбы?" десе бала, "ооба, сизди багам" деп жооп берет. Чынында ата-энени багуу парз, бирок кээ бир ата-энелер "чоңойгондо элди бак, элге салым кош, коомго пайдалуу бол" деп тарбиялашат балдарын. Мисалы, мактаныч эмес, менин ата-энем мени ошентип чоңойтушкан, анан кантип өзүм ошого татыктуу жашабашым керек. Ийгилик жараткан сайын, жакшы иштерди жасаганда ата-энең кубанып туруусу керек. Сүйүүгө болгон, бир тууган, жакындарыңа болгон карызды да жашап кутулуу керек. Сен бул дүйнөдөн кетип калсаң эмне өзгөрөт? Жакындарың бир аз кайгырат, аны менен өзүң аларды азапка саласың, убакыт өтүп сени унутушат, унутулуп каласың... Бул ыр менен, "өлгөндүн өзүнүн шору" дегенди бергим келди. Апам толгоо тартып жарык көргөзсө, Андан бери ар таң сайын төрөлөм.
"Казакстан Республикасынын Тарбагатай районунун Акжар жергесинде болуп өткөн эл аралык "Тарбагатай жылдыздары" аттуу сынагында Кыргыздын атынан катышкан студенттер байгелүү орундарга ээ болушту. Алар Б.Бейшеналиева атындагы кыргыз мамлекеттик маданият жана искусство университетинин доценти Эржан Мусиндин студенттери. Сынакта жогорудагы окуу жайдын "Эстрада" кафедрасынын студенттери Азамат Бексаманов 1-орунду алса, Перизат Насипбаева 2-орунду ээледи. Ал эми Канышай Бакирова 3-орунга ээ болду".
Кечээ, 2016-жылдын 5-сентябрында “Кумтөр” ишканасынын Балыкчы шаарындагы өткөөл базасынын кызматкерлери "Адамзатка жардам" балдар кризистик борборуна барып, жаңы окуу жылына карата тарбиялануучуларга чай уюштуруп, белектерди тапшырышты. “Кумтөр” кызматкерлери жардамга муктаж калктын аяр катмарына ыктыярдуу жардамын аяшпайт. Бул ирет кийим-кече, оюнчук жана акча чогултууну чечишкен. Кризистик борбордо мектеп курагындагы 20 жетим бала жашайт. Чогулган каражатка балдар мектепте керектөөчү окуу куралдары менен борбор жетекчилиги өтүнгөн, имаратты тазалыкта сактоо үчүн чаң соргуч шайманы сатылып алынды. Борбордун жетекчилиги менен бөбөктөр “Кумтөрдүн” элчилерине жана Балыкчы өткөөл базасынын калган кызматкерлерине чын жүрөктөн ыраазычылык билдиришти. “Кумтөрдүн” элчилери – бул компания кызматкерлеринин өз ыктыяры жана жеке демилгелери менен коомго пайдалуу иш-чараларды өткөрүп, колунан келишинче жардам берүү аркылуу атуулдук жоопкерчилигин аткаруусу. “Кумтөр Голд Компаниде” 2879 адам эмгектенет.
Дүйнөдөгү эң жаш өкмөт башчы аталган Финляндиянын премьер-министри Санна Марин расмий түрдө турмушка чыкты. Бул тууралуу дүйнөлүк басылмалар жазып чыгышты. Маалыматка ылайык, Санна Марин жана Маркус Райкконендин үлпөт тою 40 адамдын катышуусунда болуп өткөн. Тойго алардын жакындары жана достору катышкан. Түгөйлөр 16 жылдан бери жакын мамиледе болуп келгендиги маалыматта айтылат. Санна Марин 34 жашында былтыркы жылдын 10-декабрында Финляндиянын премьер-министри болуп шайланган.
Ош облусунун Чоң-Алай районуна караштуу Текелик айылында сел жүрдү. Бул тууралуу окурман билдирди. Анын айтымында, сел 12-июль күнү жүргөн. "Сел жүргөндө тигилип турган боз үйдүн ичиндеги буюм-тайымдар жыйналып жаткан.
Анкарадагы сот былтыркы көргөзмөнүн уюштуруучусу Мустафа Тимур Озканды Орусиянын Түркиядагы элчиси Андрей Карловдун өлүмүнө тиешеси бар деген негиз менен суракка алды. Бул тууралуу түрк басылмалары жазып чыгышты. Маалым болгондой, сурактан соң прокуратура элчини өлтүргөн Мевлют Мерт Алтынташтын телефонундагы бардык маалыматтарды ала алышкан. Бул иш боюнча түрк эли менен орустар биргеликте иликтөө жүргүзүүдө. Эскерте кетсек, 2016-жылдын 19-декабрында Орусиянын Түркиядагы элчиси Андрей Карловго Түркиядагы көргөзмө учурунда куралчан адам ок атып, дипломат окуя болгон жерден каза тапкан . Элчиге ок чыгарган Мевлют Мерт Алтынташ ошол жерде полиция кызматкерлери тарабынан өлтүрүлгөн. Бул кылмышка катыштыгы бар делип, бир канча адам кармалган.
Үч ай ичинде коомдук транспортторго 519 миң сом айып пул салынды. Бул тууралуу Бишкек шаардык мэриясынын басма сөз кызматынан билдиришет. Маалыматка ылайык, чектөөлөр киргизилгенден тартып, тагыраагы, 1-июндан 10-сентябрга чейин санитардык текшерүүдөн 3 миң 981 транспорттук каражат өткөрүлүп, 284 протокол түзүлүп, айып пулдун жалпы суммасы 519 миң сомду түздү.
Бүгүн, 3-июлда Бишкек шаардык мэриясынын кызматкерлери менен шаардагы фармацевтикалык компаниялардын өкүлдөрүнүн жолугушуусу өттү. Маалыматты мэриянын басма сөз кызматынан билдиришти. Маалыматка ылайык, жолугушуу жарандардын дарыканаларда дары-дармектердин баасы кымбаттап кетти деген кайрылуусунун көп болуп жаткандыгынан улам болгон. Мындай жагдайдын жаралышын мэриянын аппарат башчысы Балбак Түлөбаев , фармацевтикалык компаниялардын өкүлдөрү, укук коргоо органдарынын жана Экономикалык кылмыштарга каршы күрөшүү кызматынын кызматкерлери биргеликте талкуулашты. "Биз ишкерлерди калк арасында суроо-талап көп болуп жаткан дары каражаттарынын баасын негизсиз кымбаттатпоого чакырдык. Аларга товардын баасын негизсиз кымбаттатканда мыйзам чегинде жоопко тартыла тургандыгы түшүндүрүлдү. Фарм-компаниялардын өкүлдөрү баа саясатын товарды алып келгендер коёрун айтып жатышат.
Бишкектеги кафелердин биринде аялдар менен кайым айтышып, "депутатка чалам" деген Кытай жарандары кармалды. Бул тууралуу 16-октябрда Бишкек ШИИББинин маалымат кызматынан билдиришти. Шаардык милициянын маалыматына караганда, Кытай жарандары мас абалда болушкан. "13-октябрь күнү саат 20:00 чамасында кафелердин биринде Кыргыз жарандары менен Кытай жарандарынын ортосунда чыр чыккан. Кытай жараны мас абалында аялдар менен кайым айтышып, "депутатка чалам, силерге көргүлүктү көргөзөм" деп коркуткан. Кафенин администрациясы аларды тынчтандыруу үчүн 3 аялды башка жайга которушкан. Иликтөө иштеринин жүрүшүндө "депутатка чалам" деген адам 1971-жылы туулган В.Б. аттуу Бишкекте убактылуу жашаган Кытай жараны болгону аныкталган", - деп билдиришти ШИИББден. Маалым болгондой, жогорудагы фактынын негизинде Кылмыш-жаза кодексинин 364-беренеси "майда бейбаштык" менен кылмыш иши козголуп, материал Свердлов райондук сотуна жиберилген. Бүгүн, 16-октябрда соттун чечими менен В.Б. жана 1961-жылы туулган Ч.Щ. аттуу эки Кытай жараны 5 күнгө камакка алынды.
"Улуттук коопсуздук мамлекеттик комитетинин мурдагы төрагасы Абдил Сегизбаев кылмыш жоопкерчилигине тартылышы керек" . Бул тууралуу бүгүн, 21-сентябрда өткөн маалымат жыйында ички иштер министринин мурунку орун басары Өмүрбек Эгембердиев билдирди. "Биздин кадырлуу аксакалыбыз Дастан Сарыгулов жана башка соттолгондор болбогон фактылар жана ойлоп табылган беренелер менен айыпталган. Аталган иштер боюнча акыркы жылы мен көптөгөн депутаттар, чиновниктер менен жолуктум. Алардын баары "бул буюртма болгон" деди. Абдил Сегизбаев саясий буюртмаларды аткарууда өзүнүн кызмат абалынан пайдаланган. Эми Башкы прокуратура аталган берене боюнча кылмыш ишин козгошу керек" , - деди Эгембердиев. Анын айтымында, мамлекеттик төңкөрүш жасоодо айыпталып, соттолгон саясатчы жана коомдук ишмерлердин иши да чындыкка дал келбейт. 2016-жылдын март айында "Элдик парламенттин" бир канча мүчөсү кармалып, аларга карата кылмыш иши ачылган.
порталынын "Элдик видео" бөлүмүнө "Бишкекти "провинция" деген орусиялык журналист сынга кабылды" деген аталыштагы видео жүктөлдү. Бул видео интернет тармагына да тарап, кыргыз коомчулугу тарабынан нааразычылыкты жаратууда. Анда 14-июнда Бишкекте Шанхай кызматташтык уюмуна кирген өлкөлөрдүн лидерлеринин жолугушуусу учурунан түз эфирде маалымат берип жаткан журналисттин Бишкек шаарына карата айтылган сөзү көпчүлүктүн көңүлүн бурган. Орусиялык НТВ каналы түз эфирде маалымат берип жатып, анын Алексей Прокин аттуу журналисти: "Айта кетүү керек, Бишкек же провинциялык борбор, же борбордук провинция. Мындан улам ШКУнун саммити бул жерде бир эле күн өтөт. Батышка болсо бул шаар америкалык база бар учурда гана кызык болчу. Азыр болсо ШКУнун саммитине байкоочу катары Монголия, Ооганстан, Беларусь жана Иранды чакырган. Бул ШКУнун таасири эми Ыраакы Чыгыштан Жакынкы Чыгышка жана Евробиримдик менен Чыгыш Европанын чек арасына чейин жайылат дегенди билдирет", - деген. Интернет колдонуучулардын айрымдары журналист кайсы бир жагдай тууралуу жеке оюн ичинде сакташы керек болчу деп анын профессионалдык дареметин сындашса, ал дипломатиялык мамилени сыйлаган жок дегендер да бар.
Жакында айрым маалымат булактарында "Жогорку Кеңеш таркайт" деген божомолдор жарыяланган. Парламенттик шайлоо мөөнөтүнөн мурда өтөрү коомчулук тарабынан кызуу талкууга алынды. Мындан улам порталы "Парламенттик шайлоонун мөөнөтүнөн эрте өтөрү айтылууда. 6-чакырылыштын эрте тароосуна кандай себептер негиз болушу мүмкүн?" деген собол салды. Экс-депутат Жылдызкан Жолдошова Жогорку Кеңештин эрте тароосуна каршы экенин айтты. "Парламент мамлекетибиздин үч бийлигинин бир бутагы. Бардык чечимдер мыйзам ченемдүү болсун деп жатпайбызбы. Ошондуктан Конституциянын негизинде парламент өз ишин аткарышы керек. Парламент мөөнөтү бүткөндө бизге отчётун берип кетсе жакшы болмок. Биз мыйзам ченеми менен жашаганга үйрөнүшүбуз керек. Мына ошондо өнүгүү, өсүүгө чоң жол ачылат. Инвестициянын келиши дагы ушуга баланыштуу. Банктык систем боюнча мыйзамдар бар. Ошолор иштебегени үчүн инвесторлор келбейт. Инвесторлор митинг, революцияга карабайт. Эмне үчүн тарашы керек деген суроо жаралат. Эгерде парламент өзү баш болуп мыйзамды бузуу менен кандайдыр бир иштерге бара турган болсо, эл буга чыдабайт. Парламент өзүлөрү чыгарган мыйзамды көзөмөлгө албай жатат. Ушуга окшогон маселеге эл депутаттарга доо койсо парламенттин эрте тароосуна мына ушул себеп болуп калышы мүмкүн. Соттор мыйзам ченемдүү иштеп калды деп айтып жатышат. Жок, мен антип айта албайм. Мыйзам баарыбир тандалма жол менен иштеп жатат.
Бүгүн, 21-декабрда Бишкектеги Темирязев жана Жибек Жолу көчөлөрүнүн кесилишинде күйүүчү май сакталган жайдан өрт чыкты . Өрттү өчүрүүгө 5 бөлүм, 1 суу ташуучу унаа, штаб, ыкчам топ, Бишкек шаардык Куткаруу кызматынан 4 куткаруучу жана ИИМдин кызматкерлери тартылып, саат 10:51де толук өчүрүлдү. Кырсык болгон жерге Бишкек шаарынын мэри Айбек Жунушалиев дагы келген . Андан кийин калаа башчысы жыйын өткөрүп, өрт чыккан кампанын ээлерине уруксат берген аткаминерлерге укуктук баа берүүнү тапшырды. "Жыйындын жыйынтыгында мэр Бишкек шаардык ички иштер башкы башкармалыгына жана Биринчи Май райондук прокуратурасына аталган кампанын ээси болгон "Триумф клуб" жоопкерчилиги чектелген коомго уруксат кагазын берген адамдарга юридикалык баа берүүнү тапшырды.
21 медицина кызматкери коронавирус жуктуруп алды. Бул тууралуу саламаттыкты сактоо министрлигинен билдиришти. Бишкекте - 3, Баткен облусунда – 3, Ысык-Көл облусунда – 4, Чүй облусунда – 11.
Ысык-Көл облусунда туристтик-экологиялык милициянын кызматкерлери Словениядан келген туристтердин жоголгон документтерин жана капчыктарын таап беришти. Бул тууралуу Ысык-Көл облустук ички иштер башкармалыгы билдирди. "Бул жуп жаштар биздин кооз аймакка жаратылыштын кооздугун көрүү жана жергиликтүү маданий кооз жерлерди көрүү үчүн келишти. Бирок маршруттук таксиге отурганда документтери менен капчыгын жоготуп алышкан. Жубайлар жоголгонун түшүнгөндөн кийин билип, Каракол шаарынын ИИБне кайрылып, аларга зарыл болгон колдоо көрсөтүлгөн. Бул жаш жубайлар үчүн бул окуя чыныгы укмуштуу окуя болду, бирок милиция кызматкерлеринин натыйжалуу ишинин аркасында аларды калыбына келтирүү эч кандай көйгөйсүз жүргүзүлдү", - деп жазылат билдирүүдө. Бул окуя милиция менен туристтердин кызматташтыгынын мыкты үлгүсү болуп саналат.
Президент Садыр Жапаров бүгүн Шанхай кызматташтык уюмунун (ШКУ) башкы катчысы Чжан Минди кабыл алды. Бул тууралуу президенттин маалымат кызматынан биодиришти. ШКУнун алкагында өз ара аракеттенүүнүн артыкчылыктуу багыттары, Уюмга мүчө-өлкөлөрдүн аймактык коопсуздукту камсыз кылуу, соода-экономикалык жана маданий-гуманитардык чөйрөлөрдөгү кызматташтыгын мындан ары өнүктүрүү боюнча пикир алмашуу болду. Президент Садыр Жапаров ШКУнун Эл аралык Ысык-Көл марафонуна колдоо көрсөтүп, катышкандыгы үчүн ыраазычылык билдирип, мындай спорттук иш-чараларды өткөрүү элдердин ортосундагы достукту жана өз ара түшүнүшүүнү тереңдетүүгө, ошондой эле ШКУнун эл аралык аренада позициясын көрсөтүүгө чоң салым кошуп жатканын баса белгиледи. Мамлекет башчысы Кыргызстан ШКУга катышуусуна өзгөчө маани берерин жана Уюмга мүчө мамлекеттер менен өз ара аракеттенүүнүн бардык чөйрөлөрүндө мындан ары да кызматташууну тереңдетүүгө даяр экенин белгиледи. Кыргыз тарап ШКУнун алкагында абдан талап кылынган жана маанилүү сунуштарды жүйөлүү жана негиздүү илгерилетүүдө. Тактап айтканда, аймактык коопсуздукту камсыз кылуу, терроризм, экстремизм, баңги заттарды мыйзамсыз жүгүртүү жана транс чек аралык уюшкан кылмыштуулук менен күрөшүү максатында Бишкек шаарында Эл аралык уюшкан кылмыштуулукка каршы күрөшүү борборун түзүү иштерин аягына чыгаруу зарыл. Ал кыргыз тарап бул Борборду түзүү маселесин талкуулоо үчүн ШКУга мүчө-мамлекеттердин ведомстволор аралык делегацияларынын консультацияларын уюштуруунун үстүндө иштеп жатканын баса белгиледи. Ошону менен бирге Садыр Жапаров киберкоопсуздукту камсыздоо боюнча биргелешкен чараларды күчөтүүнү, ошондой эле эл аралык маалыматтык коопсуздук чөйрөсүндө кабыл алынган документтерди практика жүзүндө ишке ашырууну белгиледи. ШКУнун алкагында кызматташуунун негизги артыкчылыктары катары Кыргызстан бардык жетишилген макулдашууларды, ошондой эле кол коюлган документтерди практика жүзүндө ишке ашырууну карайт. Мындан тышкары, мамлекет башчысы натыйжалуу финансылык механизмдерди түзүү процессин улантуунун маанилүүлүгүн белгиледи, атап айтканда, сөз экономикалык долбоорлорду ишке ашыруу максатында ШКУнун өнүктүрүү банкын жана ШКУнун өнүктүрүү фондун түзүү жөнүндө болуп жатат. Ошондой эле транспорттун бардык түрлөрү менен ташуунун сапатын жогорулатуу боюнча биргелешкен иштерди улантуу зарыл. Бул багытта “Кытай-Кыргызстан-Өзбекстан” темир жолун куруу долбоорун тез арада практикалык ишке ашыруу абдан маанилүү деп эсептелинет. ШКУну реформалоо маселесине токтолуп, президент ШКУга мүчө-мамлекеттердин башчыларынын Кеңешинин “ШКУнун ишмердүүлүгүн өркүндөтүү жөнүндө” чечимин ишке ашыруу максатында Уюмга мүчө-мамлекеттер тарабынан Уюмду андан ары реформалоо сунуштарын иштеп чыгууга киришкендигин белгиледи. «Кыргыз тарап да бул процессти колдойт жана биздин Уюмду ар тараптуу өркүндөтүү боюнча зарыл иштерди кылдат изилдеп, биргелешип жүргүзүүнү маанилүү деп эсептейт», - деп баса белгиледи Садыр Жапаров. Өз кезегинде ШКУнун башкы катчысы Чжан Мин кыргыз тарапка жылуу кабыл алуу жана эл аралык спорттук аренада абдан популярдуу болгон ШКУнун Эл аралык Ысык-Көл марафонуна катышуу мүмкүнчүлүгү үчүн ыраазычылык билдирди. Чжан Мин ошондой эле мамлекет башчысына ШКУнун Катчылыгынын жүргүзүп жаткан иштери, ШКУнун алкагында бардык тармактар боюнча өз ара аракеттенүүнүн абалы жөнүндө ар тараптуу маалымат берди. ШКУнун башкы катчысы президент Садыр Жапаровдун жетекчилиги астында Кыргыз Республикасынын Уюмдун ишмердүүлүгүнө карата мамилесин жогору баалады, бул ШКУнун алкагындагы тилектештиктин, биримдиктин жана ынтымактын жогорку даражасы болуп саналат. Ал белгилегендей, Кыргызстан түрдүү программаларга активдүү катышып, Уюмдун өнүгүшүнө көмөк көрсөтүүгө чоң салым кошуп келет. Ошону менен бирге Чжан Мин Катчылык ШКУга мүчө мамлекеттердин башчыларынын чечимдерин ишке ашырууга көмөктөшүү жана координациялоо боюнча аракеттерин уланта бере тургандыгына ишендирди.
Грецияда 63 жаштагы Екатерина Сакелларопулу өлкө башчысы болуп шайланды. Бул тууралуу дүйнөлүк ЖМКлар жазып чыгышты. Анда жазылгандай, Екатерина Сакелларопулу парламентте жалпы 300 депутаттын ичинен 261инин макулдугу менен шайланган. Ал кызматка 13-марттан баштап киришет. Екатерина Сакелларопулу Грециянын сегизинчи президенти, ал эми бул кызматка киришкен биринчи айым президент катары тарых барактарында калды. Грециянын конституциясына ылайык презденттик шайлоо 5 жылда бир өтүп турат.
Өзгөчө кырдаалдар министрлигинин авиакырсыктан жабыркагандар үчүн ачылган атайын эсебинде бүгүн, 3-февралда саат 17:00гө карата 66 миллион 737 224 сом 52 тыйын бар. "Атайын эсеп ачык. Каалагандар акча которууга укуктуу", - деп билдирет ӨКМнын басма сөз кызматы.
Бүгүн, 9-мартта Жогорку Кеңештин жыйынында депутаттар президенттин Ош облусундагы өкүлү Зиядин Жамалдинов кызматын кыянаттык менен пайдаланып жатканын айтып, чара көрүүнү талап кылышты. Эл өкүлү Жусупбек Коргонбай уулу ал Ноокаттагы Абшыр-Ата эс алуу жайындагы Токой чарбасына караштуу жерди үйү менен кошо 2021-жылы өзүнүн бир тууган агасына каттатып алганын айтты. "Мындан сырткары Кулатов айыл өкмөтүндөгү Жин-Жиген тилкесиндеги 181 гектар жерди, анын ичинен беш гектарын мөмө-жемиш эгем деп каттатып алыптыр. УКМК, прокуратура ушуларды текшерип чыгышын талап кылам. Мен Ысык-Көлдөгү пансионаттарын жана башкаларын айта элекмин", - деди Коргонбай уулу. Ошондой эле ал айыл өкмөттөрдөн баштап мектеп директорлоруна чейинки кадр маселесине киришип жатканын кошумчалады. " Ушуга окшогон кадрлар өлкөнү артка тартып жатат. Элдин нааразычылыгы ушундайдан улам келип чыгат. Өмүрүндө бир күн да бизнес жасабаган президенттин ири облустагы өкүлүнө ушунча жер, мүлккө ээлик кылганы моралдык жактан уят нерсе", - дейт эл өкүлү.
Социалдык тармактарга тараган "Ысык-Көл облусунун аймагында шайлоочуларга карата акча таратуулар көбөйүп жатканы жана жетим балдарга материалдык жардам көрсөтүлдү" деген маалымат текшерилип, анын негизинде сотко чейинки өндүрүш иши башталды. Бул тууралуу Башкы прокуратуранын басма сөз кызматынан билдиришти. Маалыматта аталган факт Кылмыштардын жана жоруктардын бирдиктүү реестрине "шайлоочулардын добушун сатып алуу" беренеси менен катталганы маалымдалат. "Буга байланыштуу укук коргоо органдары тарабынан 5 адам жоопкерчиликке тартылды. Мындан тышкары социалдык тармактарда бир партиянын баннеринин үстүнө башка бир партияныны өкүлдөрү өздөрүнүн үгүт баракчаларын чаптап кеткен факты аныкталган. Ысык-Көл облустук ички иштер башкармалыгы жүргүзгөн иликтөөнүн натыйжасында М. уулу Р. жана А. уулу М. аттуу жарандар бул ишке шектелип кармалган.
Кримтөбөл Азиз Батукаевдин абактан мыйзамсыз бошотулушуна байланыштуу Бишкектин Биринчи Май райондук сотунда бүгүн,10-декабрга белгиленген соттук отурум уланууда. Бул соттук отурум 6-декабрга белгиленип, бирок судьянын ооруп калганына байланыштуу бүгүнкү күнгө жылган. Сот башталганга чейин жактоочу Замир Жоошев Алмазбек Атамбаевдин азыркы абалы тууралуу комментарий берди. "Алмазбек Шаршеновичтин азыркы абалы жакшы эле, ал өзүн жакшы эле сезип жатат" деди ал.
10-майга карата борбор калаага "Бишкек жашыл чарба" ишканасынын кызматкерлери 455 миң 840 даана бир жылдык гүлдөрдү отургузушту. Бул тууралуу шаардык мэриянын маалымат кызматынан билдиришти. Билдирүүгө ылайык, анда агератум, алиссум, бегония, георгина, катарантус, колеус, львиный зев, петуния, сальвия (ак, сыя көк, сары, кызыл түстүү), тагетес, цинерария жана цинния гүлдөрү отургузулду. "Бул жылы борборго 1 миллион 500 миң даана бир жылдык гүлдөрдү отургузуу пландалууда " деп жазылат маалыматта.
Өзбек басылмалары жазгандай, аталган өлкө коронавирусту аныктаган тест-системдерди ушул жылдын май айынын аягына чейин чыгарууну пландап жатат. Ага ылайык, өндүрүштү каттаткандан кийин биринчи партиясында 50 миң топтом тест-системин чыгаруу мерчемделген. Анын анализдик системин Өзбекстандын Инновация министрлигинин алдындагы Алдыңкы технология борборунун окумуштуулары иштеп чыгышкан. "Азыркы учурда тест-системдер вирусология илим-изилдөө институтуна берилген. Ал жерден текшерүүдөн, сындан өтөт", - деп жазылат маалыматта. 9-апрелге карата Өзбекстанда коронавирус жуктургандардын саны 555 адам болду.
Милдеттүү медициналык камсыздандыруу фонду мамлекеттик кепилдиктер программасын ишке ашыруу үчүн 253 медициналык уюм менен келишим түзгөн. Бул тууралуу бүгүн, 15-ноябрда Жогорку Кеңеште парламенттик угууда белгилүү болду. Маалыматка ылайык, аталган фонд 2019-жылы 232 мамлекеттик саламаттыкты сактоо уюму жана 21 жеке менчик медициналык кызмат көрсөтүүчү уюм менен келишим түзгөн. "253 медициналык кызмат көрсөтүүчү уюм иштейт.
Пекин кышкы Олимпиадасынын уюштуруу комитети билеттерди ачык сатууда көрүүчүлөргө таратпоо чечимин кабыл алды. Бул тууралуу чет элдик спорттук басылмалар жазышты. Маалыматка ылайык, мындай чечим өлкөдөгү жана дүйнөдөгү оор эпидемиялык кырдаалга байланыштуу кабыл алынган. Билеттер көрүүчүлөрдүн айрым топторуна гана түз таратылат. Ал эми трибуналарда эпидемияга каршы коопсуздук чараларын так сактагандар гана боло алышат. Алардын арасында билеттердин квотасы бөлүштүрүлөт. Буга чейин Пекинде өтө турган кышкы Олимпиада көрүүчүлөрсүз өтө тургандыгы кабарланган. Эскерте кетсек, ХХІВ кышкы Олимпиада оюндары Пекинде 2022-жылдын 4-февралынан 20-февралга чейин өтөрү маалым болгон. Олимпиадага Кыргыз өлкөсүнүн атынан азырынча бир гана спортчу жолдомо уткан.
Беларусь президенти Александр Лукашенко Кыргыз өлкөсүндөгүдөй кылып элдик кошуун түзүүнү сунуштады. Бул тууралуу аталган өлкөнүн басылмалары жазып чыгышты. Маалыматка ылайык, мамлекет башчы Лукашенко шаар ичинде милиция кызматкерлерине тартипти сактоого көмөктөшкөн ыктыярдуу элдик кошуундарды түзүү тууралуу ИИМдеги жаңы кадрдык дайындоолор маалында билдирди. "Бизде элдик кошуундар жапа тырмак ишке кирише элек. Силер Кыргыз өлкөсүндө эмне болгонун көрдүңөрбү? Баш аламандыкта күч түзүмдөрүнүн кызматкерлери качып кеткенде, өлкөнү коргоо жоопкерчилигин ким алды? Элдик кошуундар. Алар качып кеткен милиция, аскер кызматкерлери, атайын кызматтагыларды кошуп алып күчтүү элдик кошуунду түзүштү. Анан бир сутканын ичинде эле өрткө суу сээп коюшту", - деди Лукашенко. Ошондой эле өлкө башчысы мобилдик отрядга мурдагы аскер кызматкерлерин тартууну билдирди. "Ошон үчүн элдик кошуундар иштеши керек. Акыры алар өлкөнү эмес, өз үйлөрүн коргоосу керек.
Кечээ, 15-апрель күнү Чүйдүн Аламүдүн районуна караштуу Пригородное айылынын айыл өкмөттүн имаратына 15ке чукул аял кирип алып, өздөрүн өрттөйбүз дешкен . Алар насыяларын төлөй албай жатышканын жана үстөк пайызды 3 пайызга түшүрүү маселесин айтып чыгышкан. Бул окуядан кийин коомдо ар кандай пикирлер жаралган, анда көпчүлүк мекендештер насыялары бар экенин айтышкан. Насыя жана бул окуя боюнча шаар тургундарынан сурап көрдүк.
Ирандын Тербиз шаарында 15-17-октябрь күндөрү өтө турган футзал боюнча Азия чемпиондугунун тандап алуу этабында Кыргыз спортчулар “А” тайпасына кирип, алгачкы беттешин Түркмөнстан курамасы менен өткөрөт. Бул тууралуу футбол федерациясы билдирет. Эске салсак, 6-июль күнү футзал боюнча 2018-жылы өтө турган Азия чемпиондугунун тандоо этабынын тайпалык баскычы үчүн чүчүкулак ташталган, анда Кыргыз өлкөсүнүн курама командасы “А” тайпасына кирип Өзбекстан, Түркмөнстан, Непал курамаларына туш келген. “В” тайпасында Иран, Тажикстан, Ооганстан курамалары жайгашкан. Тандап алуу этабынын жыйынтыгында ар бир тайпадан бирден команда финалдык этапка өтөт. “А” тайпасынын оюндарынын тизмеси: 1-тур, 15-октябрь: Өзбекстан - Непал; Кыргыз - Түркмөнстан. 2-тур, 16-октябрь: Непал - Кыргыз; Түркмөнстан - Өзбекстан. 3-тур, 17-октябрь: Өзбекстан - Кыргыз;
Токтогул районунда оор жүк ташуучу унаа жол кырсыгына кабылды. Бул тууралуу бүгүн, 6-мартта Өзгөчө кырдаалдар министрлигинен билдиришти. Маалыматка караганда, 5-март күнү саат 09:40 чамасында Бишкек-Ош унаа жолунун 263-чакырымында Вольво үлгүсүндөгү оор жүк ташуучу унаа жолдон чыгып, оодарылып кеткен.
Бүгүн, 6-июнда Бишкек шаарындагы тойканалардын биринде ырчы Максат Садырбеков менен визажист Айсулуу Молдалиеванын үйлөнүү үлпөт тою өтүүдө. Тойдун башында Максат сүйүктүүсү менен чыкты. Адаттагыдан айырмаланып, түгөйлөр "Жар-жар" ырынын коштоосунда киришкен жок. Эки жаштын ата-энелери жана өкүл ата-апасы Бактыгүл Бадыева жолдошу Алмаз Закиров менен тойду ачып беришти. Тамадалык милдетти кыргыз тилинде Эркин Рыскулбеков, ал эми орус тилинде Урмат Асанбеков аткарууда. Тойго келгендердин басымдуу бөлүгү жаштар болгондуктан үлпөт салтанаты жаштар үчүн уюштурулган десек болот. 9 жыл сүйүү мамилесинде жүргөн таттуу түгөйлөр турмуш жолуна багыт алып, Максат Садырбеков сүйүктүүсү Айсулуу Молдалиеванын туулган күнүндө колун сураган .
Бүгүн, 28-июнда Жогорку Кеңештин Экономикалык жана фискалдык саясат боюнча комитетинин жыйынында батирлерди мейманкана катары иштетүүгө тыюу салуу, саатына берилүүчү батирлерди көзөмөлдөө жана айып пул салуу укугун ички иштер органдарына берүү боюнча мыйзам долбоору 2-окууда каралды. Анын жүрүшүндө депутат Азамат Арапбаев аталган демилгеге каршы пикирин айтып, аны четке кагууну сунуштады. "Бүгүнкү күндө өлкөдө экономикалык абал жакшы эмес. Жарандарыбыз үй-бүлөлөрүн багыш үчүн ар кандай жолдор менен акча тапканга аракет жасашат. Эгер батирди мейманкана кылып иштетүүгө тыюу салсак, ижарага берген жарандар кирешесиз калышат. Ошондой эле тыюу салынганы менен, саатына берилүүчү мейманканалар иштей берет. Укук коргоо органдарынын кызматкерлери көзүн жумуп, батир ээлеринен акча ала алышат", - деди Арапбаев. Демилгечи депутат Кожобек Рыспаев мындай пикирге нааразы болду. "Тартиптүү адамдар өз үйлөрүндө тынч уйкудан жана эс алуудан ажырап, мейманканаларга келген адамдардын уятсыз аракеттерин, башка жосунсуз жоруктарын күн сайын угууга жана көрүүгө мажбур. Алардын мас абалындагы мушташтарын жана чыр-чатактарын көрүп жатышат. Саатына берилүүчү мейманканалардын болушу коомдук жана мамлекеттик коопсуздукка коркунуч келтирет, анткени аларда сот адилеттигинен качып жүргөн криминалдык элементтер, өздөрүнүн кылмыштуу иш-аракеттерин пландаган террордук топтор оңой-олтоң жайгаша алышат" , - деп жооп берди Рыспаев.
Бүгүн, 7-мартта өлкө башчы Сооронбай Жээнбеков Орусиянын президенти Владимир Путинге Сирияда Ан-26 учагынын кыйрашына байланыштуу көңүл айтты. Бул тууралуу президенттик аппараттын басма сөз кызматы билдирди. Сооронбай Жээнбековдун көңүл айтуу телеграммасында: “Сирияда транспорттук Ан-26 учагынын кыйрашынан улам көптөгөн адамдардын курмандыктарына байланыштуу суук кабарды терең кайгыруу менен кабыл алдым. Кыргыз Республикасынын элинин атынан жана жеке өзүмдүн атымдан курман болгондордун жакындарына жана туугандарына чын ниетимден көңүл айтуумду жана колдоо сөздөрүмдү билдирип коюуну сизден өтүнөм. Орду толгус жоготуунун кайгысын тең бөлүшөбүз”, - деп айтылат. Белгилей кетсек, 6-мартта Орусиянын Ан-26 учагы Латакия портунун жанындагы аскердик базасына конордо кырсыкка кабылган. Орусиянын Коргоо министрлигинин маалыматына ылайык, андагы 33 жүргүнчү жана 6 экипаж мүчөсү каза болгон. Учурда каза болгондордун аты-жөнү такталууда.
«Биринчи жактын атынан» аттуу рубрикасынан О! компаниясында нөлдөн баштап карьерасын курууга жетишкен кызматкерлерибиздин жеке баяндары менен тааныштырууну улантабыз. Эльдияр Орозалиев промоутер болуп эмгектенип, О!Сторэ тармагын өнүктүрүү кызматында башкы позицияга чейин көтөрүлө алды. – Бардыгы кадимкидей эле башталган. Мектепте окуп жүргөндө эле 14 жашымдан баштап акча табууга умтулуп, автоунаа жууган жайда, суусундуктар өндүрүшүндө иштедим. Дайыма жеке каражаттарымды табууга аракет кылчумун. Кыскасы «элдин уулу» деген атка конууну көздөчүмүн. Мындай балдар ар дайым ийгиликке жетет, алдыда жүрөт жана мыктыларды мыктысы болот эмеспи. О! компаниясында эмгектенүүнүн жакшы жери – жумуш менен окууну бирге алып жүрүү мүмкүндүгүнүн берилиши. Ошентип 18 жашымда промоутер болдум. Күн сайын, аба ырайы кандай болбосун, мээ кайнаткан ысыкта да, кычыраган суукта да жумушка чыкчубуз. Бир жыл иштеген соң аймактардагы кесиптештерди сапаттуу сатуу көндүмдөрүнө үйрөтүү максатында областтарга жөнөтүштү. Ишиме байланыштуу бүтүндөй Кыргызстанды кыдырып чыктым! Ысык-Көл, Ош, Жалал-Абад жана башка областтардын кооз жерлерин көрүп, кесиптештерим менен натыйжалуу жана сапаттуу сатуу боюнча тажрыйбаларым менен бөлүштүм. Тааныштарыман кишилер түрдүү жумуштарга кантип орношуп жаткандары тууралуу көп эле угуп жүрөм: сөзсүз байланыштар, тааныш-билиштик керек. Бул жерде болсо андай эмес! Компанияда биринчи эле кезекте кылган ишиңдин натыйжаларына, жасаган эмгегиңе калыстык менен баа берилет. Баары өз ордунда. Муну мен болгону 20 жашка жаңы толгон баланы жоопкерчиликтүү кызматка дайындашканда сезе алдым – мен түз сатуулар тобунун супервайзери болдум. Ал учурда кесиптештеримдин эң жашы 28 жашта болчу. Дагы 3 жыл өткөн соң баш тартуу мүмкүн болбогон сунуш алдым – мага Нарын областынын сатуу каналдарынын бирин жетектөөнү сунуш кылышты. Алдыга койгон милдеттерди аткарыш үчүн туура бир жыл талап кылынды, андан кийин Бишкекке кайтып келдим. Болгондо да үй-бүлөлүү адамдын макамы менен келдим. Алдыда жаңы максаттар менен милдеттер бар эле. Андан бери компаниядагы позициям дагы көтөрүлүп, учурда О!Сторэ тармагын өнүктүрүүнү жана төрт аймактан 250гө жакын кызматкерди жетектейм. Буларга жетүү мен үчүн оңойго турган жок – баарын аңдап түшүнүш, өздөштүрүш үчүн бир жарым ай талап кылынды. Жумушта кечке чейин калып, документтерди изилдеп отурчумун. Компанияда иштегениме 10 жыл болду жана ар бир жаңы күн мурунку күнгө окшобойт. Кызыктуу долбоорлор, ошондой эле эң башкысы – натыйжага багытталуу жана колдо болгон нерсени, эмнеге умтулуу жана эмнеге жетүү керек экендигин түшүнүү бизди эч качан зериктирбейт. Баса, О!Сторэ дүкөндөр тармагы сатуу көндүмдөрүнө ээ, кыргыз жана орус тилдеринде эркин сүйлөгөн, ПК жакшы билген амбициялуу, жоопкерчиликтүү жана көрүнүктүү кызматкерлерди өз командасына алат. О! Мобилдик оператору төмөнкүдөй мүмкүнчүлүктөрдү берет: туруктуу эмгек акы; акысыз мобилдик байланыш; эң сонун атмосфера жана карьералык өсүүнүн перспективалары.
Жаңы жыл менен кошо келген эс алуу күндөрү... Эшикте кыш, суук. Үйдө меште от чартылдап күйүп, буусу бурулдаган чайнектен ысык чайдан куюп ичип, өткөн-кеткенден кеп салып отурган кандай жакшы. Мындай жагымдуу көз ирмемге “Лука” мультфильмин кошуп койсоңуз ашыкча болбойт. Позитивге, кызыктуу окуяларга бай анимация улуу муун, кичүү муун деп бөлбөй баарына жагарынан шек жок. Алдыда “Луканын” жаралуу тарыхына, кызыктарга орун бердик.
Судьяларды тандоо боюнча кеңеши тарабынан президент Сооронбай Жээнбековдун атына судьялардын кызматтарына дайындоо боюнча сунуштар келип түшкөн. Президенттик аппараттын басма сөз кызматынан билдиришкендей, Жогорку Сотко 1 талапкер, Жогорку Соттун Конституциялык палатасына 1 талапкер, Бишкек шаарынын, Ош, Жалал-Абад, Чүй, Ысык-Көл жана Талас облустарынын айрым жергиликтүү сотторуна 19 талапкер боюнча сунуштар түшкөн. 2020-жылдын 30-январында мамлекет башчысы айрым талапкерлер менен маектешүү өткөргөн. Анын натыйжасында жана кошумча берилген материалдарды эске алуу менен президент судьялык кызматка 13 талапкер боюнча кеңештин сунуштарына макулдук берди. Жергиликтүү соттордун судьяларынын кызматтарына 13 талапкер боюнча президент чыгарган жарлыктарга ылайык, дайындалган судьялар милдетин өтөөгө төмөнкү сотторго жиберилди: Ош облусу: Ош облустук сотуна Жаркынбек Кыдырбаев ; Өзгөн райондук сотуна Гульнархан Жоробаева ; Ош шаардык сотуна Нурлан Абдыразаков ; Бишкек шаары: Свердлов райондук сотуна Жамиля Чикеева ; Жалал-Абад облусу: Аксы райондук сотуна Элнура Жантороева ; Сузак райондук сотуна Надырбек Токтосунов ; Чүй облусу: Аламүдүн райондук сотуна Айке Мусаева ; Ысык-Көл облусу: Ак-Суу райондук сотуна Эльдарбек Мамыров ; Каракол шаардык сотуна Каныбек Акыев ; Талас облусу: Бакай-Ата райондук сотуна Ойниса Эгембердиева ; Манас райондук сотуна Азамат Тилемишов; Талас шаардык сотуна Эсенбек Султанов ; Талас райондук сотуна Тариэл Акылбеков .
Түркмөнстанда жаңы жылдан тартып аялдарга унаа айдоого тыюу салынды. Бул тууралуу Түркмөнстандын басылмалары жазып чыгышты. Маалыматка ылайык, 2017-жылдын декабрь айынан тартып полиция кызматкерлери аял айдоочуларга унаа айдаса айып салына тургандыгын эскерте башташкан. Азыркы тапта унаа айдаган айымдардын айдоочулук күбөлүгүн алуу менен унаасын атайын жайларга алып кетишүүдө. Мамлекеттик кызматтарда иштеп, унаа айдаган айымдардан "унаа айдабайбыз" деген тил кат жаздырып алышкан. Мындан сырткары аталган маалыматта Түркмөнстанда кара жана күңүрт түстөгү унааларды айдоого тыюу салынганын, ал түстөгү унааларды полиция кызматкерлери көрсө атайын жайга токтотуп, ээлеринен башка түскө боёосун талап кылып жатышканы да айтылат.
Аламүдүн районундагы колбаса чыгаруучу цехтеги өрт тамеки тартуудагы этиятсыздыктан улам келип чыккан. Бул тууралуу бүгүн, 22-июлда Өзгөчө кырдаалдар министрлигинин басма сөз кызматы билдирди. Маалыматка караганда, кырсыктын кесепетинен 40 тонналык 18 контейнер, 20 тонналык 4 контейнер, 40 тонна күн карама даны, картон таңгактары, полиэтилен баштыктар, станоктор, конвейерлер жана макулатура күйгөн. Өрттүн келип чыгышына тамеки тартуудагы этиятсыздык себеп болгон. Айта кетсек, өрт кечээ саат 10:00 чамасында башталып, 1000 чарчы метрден көп жерди кучагына алган.
Бүгүн, 16-сентябрда Жогорку Кеңештеги "Ата Мекен" фракциясынын жыйынында президент Алмазбек Атамбаевдин Аламүдүндөгү Кой-Таш айылына салып жаткан үйүнүн жер тилкеси боюнча маселе талкууланууда. Жыйында фракция лидери Өмүрбек Текебаев жердин аянты 2,7 гектар жер экенин белгиледи. "Биз кечээ 27 гектар деп жаңылышып айтыптырбыз, жалпы 2,7 гектар экен" , - деди Текебаев. Мамлекеттик каттоо кызматынын жетекчиси Тайырбек Сарпашаев бул жер Атамбаевге кайсы учурда жана канча миллионго сатылганын айтты. Ал фракция жыйынында 2,7 гектар жерди сатуу-сатып алуунун төмөнкү хронологиясы менен депутаттарды тааныштырды. 1999-жылдын 27-июлунда "Дастан" мамлекеттик ишканасына 2,7 гектар жер берилген. 2002-жылдын 9-декабрында бул жер Аламүдүн районунун кадастрында катталган. 2004-жылдын 12-декабрында "Дастан" ишканасы 0,3 гектар жер тилкесин Султан Табалдиев аттуу жаранга 3 миң сомго саткан. 2008-жылы 21-ноябрда Султан Табалдиев 0,3 гектар жерин Каныбек Табалдиев аттуу баласына өткөрүп берген. 2008-жылы 24-декабрда "Дастан" мамлекеттик ишканасы "Артстрой-Дизайн" жоопкерчилиги чектелген коомуна 26 миллион cомго саткан. 2010-жылдын 20-май айында "сатып алган тарап акчаны төлөгөн эмес" деген негизде соттун чечими менен жер “Дастанга” кайтарылган. 2012-жылдын 4-апрелинде Каныбек Табалдиевден Анарбек Укуев аттуу жаран 2 миллион 333 миң сомго бул 0,3 гектар жерин сатып алган. 2012-жылы 11-апрелде Анарбек Укуев 2,4 гектар жерди "Дастан" ишканасынан 22 миллион 537 900 сомго сатып алган. Ошентип, Укуев 2,7 гектар жерге ээ болгон. 2015-жылы 19-мартта Укуевден 2,4 гектар жерди учурдагы Бишкектин мэри Албек Ибраимовдун жубайы Айнура Ибраимова 24 миллион сомго сатып алган. 2015-жылдын 7-майында Ибраимова Укуевден калган 0,3 гектар жерин 2,5 миллион сомго сатып алып, бириктирип, бир Кызыл китеп алат. Ошентип, Ибраимова 2,7 гектар жерин толугу менен сатып алган болот. 2015-жылы 12-майда Ибраимова жерди президент Алмазбек Атамбаевге 33 миллион сомго саткан.
Жогорку Кеңеш "Кыргыз Республикасынын мамлекеттик сыйлыктары жөнүндө" мыйзам долбоорун 2-окууда жактырды. Анда Манас, Курманжан датка, Данакер, Баатыр эне ордендери белгиленген. Мамлекеттик сыйлыктарды бирдейлештирүү максатында Манас ордени даражаларга бөлүнбөйт. Ошондой эле “КРнын Эмгек сиңирген ишмери” деген бирдиктүү ардак наам берилет, ал эми “КРнын Эл жазуучусу”, “КРнын Эл акыны”, “КРнын Эл сүрөтчүсү”, “КРнын Эл артисти” өзгөчө ардак наамдары сакталат. Мындан тышкары мыйзам долбоорунда "балдарынын бири оор жана өтө оор кылмыш жасагандыгы үчүн соттолгон учурда энесин Баатыр эне ордени жана Эне даңкы медалы менен сыйлоого көрсөтүүгө жол берилбейт" деген жобо белгиленген эле. Депутаттар буга каршы чыгышып, добуш берүү аркылуу бул жобону алып салышты. Долбоорду талкууда президенттин Жогорку Кеңештеги өкүлү Молдакун Абдылдаев: "Б алдарынын бири оор же өтө оор кылмыш жасаса, энесине "Баатыр эне" наамын берүү туура эмес. Эне 7-8 бала төрөптүр, макул, бирок балдарынын бири башка адамдын баласын өлтүргөнү өтө терс көрүнүш, этикага жатпайт. Ошондуктан кылмышкердин энесине "Баатыр эне" наамын бербөө позициясында турабыз", - деген. Ал эми депутаттар "балдарынын бири оор кылмыш жасагандыгы үчүн энесине "Баатыр эне" наамын бербей коюу туура эмес" деп айтышкан. Депутат Таабалды Тиллаевдин айтымында, эч бир эне баласы кылмышкер болсун деп төрөбөйт. "7-8 баланы төрөп, багуу оңой эмес. Жашоодо ар кандай учур болот. Балдарынын бири кокустан кылмыш жасашы мүмкүн. Бул жерде кылмыш жасаган баланын энесинин күнөөсү жок" , - деген Тиллаев. Депутат Талант Мамытов "балдарынын бири өтө оор кылмыш жасагандыгы үчүн соттолгон учурда энесин Баатыр эне ордени жана Эне даңкы медалы менен сыйлоого көрсөтүүгө жол берилбейт" деген жобону көп балалуу энелердин укуктарын тебелөө деп баалаган. "Биз көп баланы төрөгөнү үчүн "Баатыр эне" наамын берип жатабызбы же туура тарбиялаганы үчүнбү?" - деп таң калган Мамытов.
Кара-Балтада маданият үйүнүн аймагына күйүүчү аралашмаларды ыргыткан өспүрүмдөр кармалды. Бул тууралуу маалыматты бүгүн, 26-августта Чүй ОИИББнын маалымат кызматынан билдиришти. Маалым болгондой, 24-августта Данила Шувалов Інстаграм баракчасына өспүрүмдөрдүн тобу түн ичинде Кара-Балта шаарынын маданият үйүнүн аймагына белгисиз күйүүчү заттарды ыргытып, күйгүзүп жаткан видео жарыялаган. Ага ылайык, аталган факты Жайыл РИИБне катталып, тергөөгө чейинки текшерүү башталды. " Текшерүүнүн жүрүшүндө бул окуяга катышкан жарандардын бардыгы такталып, алар Жайыл районунун Новониколаевка айылынын тургундары болуп чыкты. Окуяга катышкандар Жайыл райондук ички иштер бөлүмүнө жеткирилип, окуянын чоо-жайы боюнча суракка алынды ", - деп айтылат маалыматта.
Өлкө боюнча апрель айы жылуу болот. Бул тууралуу Кыргызгидромет билдирди. Чүй жана Талас облустарында абанын эң төмөнкү көрсөткүчү айдын башында болору күтүлүүдө. Анда Чүй облусунда түнкүсүн 6...8° жылуу болсо, айрым аймактарда аба ырайы 0…-2° көрсөткүчүнө түшүп, үшүк жүрүшү мүмкүн. Айдын экинчи жана үчүнчү бөлүгүндө күн жылып, түнкүсүн 3...8° - 9...14°, күндүзү 13...18° - 20…25° жылуу болот. Ал эми Таласта эң төмөнкү көрсөткүч айдын башына туш келип түнкүсүн 0…5° түзөт. Таласта да айдын экинчи бөлүгүнөн тарта күн ысый баштайт. Ош, Жалал-Абад жана Баткен облустарындагы тоолуу райондордо аба ырайы 13...16º жылуу болот. Бул облустарда дагы эң төмөнкү 2…7° көрсөткүчү айдын башында болмокчу. Тоолуу аймактарында үшүк жүрүшү мүмкүн. Айдын 2-бөлүгүнөн тарта аба ырайы түнкүсүн 5…10°, күндүзү 20…25° болот. Жаан-чачындын деңгээли нормадан жогору болушу күтүлүүдө. Ысык-Көл облусунда эң төмөнкү аба ырайынын көрсөткүчү айдын башына туш келип, түнкүсүн 0…5°, күндүзү 7…12° жылуу болот, ошол эле маалда айрым аймактарында үшүк жүрүшү күтүлүүдө. Айдын экинчи жана үчүнчү бөлүгүндө түнкүсүн 3...8° жылуу болсо, күндүз 13…18° жылуу болот. Нарын облусунда айдын орточо температурасы климаттык нормада 7…9° жылуу болот. Ай бою температура туруктуу болбойт.
СССРдин жана Кыргыз Республикасынын Эл артисти Самара Токтакунова 72 жашка толду. Ал 1945-жылы 16-февралда Чүй облусундагы Кемин районуна караштуу Кызыл-Суу айылында төрөлгөн. 1960-жылы Муратаалы Күрөңкеев атындагы музыкалык-хореографиялык окуу жайына тапшырган. 1963-жылдан баштап Самара Токтакунова Токтогул Сатылганов атындагы филармониянын алдындагы Карамолдо Орозов атындагы мамлекеттик элдик оркестрде, ал эми 1970-жылдан баштап Улуттук филармониянын солисти жана комузчусу болгон. 1975-жылы С.Токтакунова алгачкы жеке концертин берген. Ал Нью-Йорктогу (АКШ) "Метрополитен опера", Париждеги (Франция) "Олимпия" аттуу дүйнө жүзүнө атагы чыккан театрларда эл астына чыгып, комузду жана кыргыз элинин мурасын көпчүлүккө тааныткан. Самара Токтакунова Гаванадагы (Куба) 11-Бүткүл дүйнөлүк жаштар фестивалынын, Москвадагы 12-Бүткүл дүйнөлүк жаштар фестивалынын, Токтогул атындагы Мамлекеттик сыйлыктын лауреаты. 1977-жылы Самара Токтакуновага Кыргыз ССРинин Эмгек сиңирген артисти, 1982-жылы Кыргыз ССРинин Эл артисти, 1988-жылы СССРдин Эл артисти наамдары ыйгарылып, 1995-жылы "Данк" медалы менен сыйланган. Кыргыз улуттук консерваториясынын профессор наамын алган. Ошондой эле ІІІ даражадагы "Манас" ордени, БИМУ (Бүткүл дүйнөлүк интеллектуалдык менчик уюму) медалы, "Достук" медалы, Мухтар Ауэзовдун алтын медалы жана "Астана" медалы, "Эмгек кайраттуулугу үчүн" Молдова Республикасынын жана Кыргыз ССРинин Жогорку кеңешинин ардак грамоталары менен сыйланган. 1993-жылдан баштап Кыргыз улуттук консерваториясында жаш муундарды тарбиялап иштеген. Мындан тышкары Самара Токтакунова Нокс-Фильт (АКШ) шаарынын ардактуу жараны.
Өлкөдө акыркы бир сутка ичинде CОВІД-19 жана пневмония оорусу 70 адамдан аныкталса, 73 бейтап илдетти жеңип чыкты. Бул тууралуу республикалык штабдан кабарлашты. Сутка ичинде коронавирус аныкталгандардын ичинен: Бишкек - 26; Ош - 0; Чүй облусу – 17; Ош облусу - 6; Талас облусу - 2; Нарын облусу - 3; Ысык-Көл облусу – 10; Жалал-Абад облусу – 3; Баткен облусу - 3; Муну менен өлкөдө коронавирус аныкталган адамдардын жалпы саны 85 миң 689ка жетти. Сутка ичинде илдетти жеңген бейтаптардын ичинен: Бишкек – 34; Ош шаары – 1; Чүй облусу – 22; Ош облусу – 0; Талас облусу – 0; Нарын облусу – 4; Ысык-Көл облусу – 9; Жалал-Абад облусу – 2; Баткен облусу – 1;
Бүгүн, 7-август күнү Ош шаарынын айрым аймактарында электр жарыгы өчүрүлөт. Бул тууралуу аталган шаардын мэриясынын басма сөз кызматы билдирди. Маалыматка ылайык, электр жарыгы саат 09:00дөн 17:00гө чейин өчүрүлөт. "2018-2019-жылдардагы күз-кыш мезгилине даярдык көрүү үчүн электр жарыгын берүү убактылуу токтотулат.
Бүгүн, 23-мартта Бишкектеги Кино үйүндө Кыргыз мамлекетинин 7 дубанындагы кооз, тарыхый жерлерди даңазалаган "Уламыштар" тасмасы тар чөйрөдө көрсөтүлдү. Көрүнүктүү кино сынчылар, манасчылар, актёрлор, Геннадий Базаров, Эрнест Абдыжапаров, Садык Шер-Нияз өңдүү белгилүү кинорежиссёрлор катышкан бул иш-чарада тартуучу топко жана актёрлоруна, демөөрчүлөрүнө грамоталар, дипломдор тапшырылды. Ошондой эле башкы ролду жараткан актёр Адилет Усубалиев "Кыргыз киносунун отличниги" наамына татыды. Тасманын башкы продюсери Самат Ибраев: "3 жыл мурун Шанхай шаарында өткөн Кытайдагы кыргыз жаштарынын курултайына катышкам. Анда чогулушка катышкан жаштар Кыргыз өлкөсүнүн туризмин жарнамалай турган, облустардагы керемет жерлерди чагылдырган тасма тартууну сунушташкан. Биз каржылык жактан колдоо көрсөтүп, жаштар эки жумада 7 облусту кыдырып тасма тартып келишкен. Аны алгач жогорку окуу жайларда көрсөтүп, студенттер тарабынан жылуу кабыл алынган. Мындан улам чакан тасманы көркөмдөп, "Уламыштарды" тартууну чечтик. Максатыбыз - мамлекетибиздин туризм багытын өнүктүрүүгө салым кошуу, жарандарыбыздагы патриоттук сезимди ойготуу" , - деп билдирди. Ибраев фильмди тартууга 15-20 миллион сомдун тегерегиндеги каражат сарпталганын кошумчалады. "Уламыштардын" режиссёру Мурат Мамбетов тасма тууралуу: "Фильм 7 аймакта тартылганы үчүн тартууда кыйынчылыктар болбой койгон жок. 9 айга чукул убакыттын ичинде тартып бүтүрдүк. Тасма аркылуу көрүүчүлөргө: "Пайдалуу иш кылгың келсе, сөзсүз эле чет өлкөгө барып эмес, өз мекениңде максаттарыңды ишке ашырып, алгылыктуу иштерди жасасаң болот" деген ойду берейин дегенбиз", - деп билдирди. Фильмдин сценарийинин автору, аткаруучу продюсери Чыңгыз Исмаилов тасмадагы башкы ролдордун бирин аткарган. Анын айтымында, "Уламыштардагы" актёрлордун 90 пайызы биринчи жолу тасмада роль жараткандар. "Кыргыз жеринде жашап туруп өлкөбүздөгү көптөгөн кооз жерлерди көрбөгөндөр аябай көп. 2015-жылы Кыргыз мамлекетин кыдырып чыгып, ушул сценарийди жазуу идеясы оюма келген. Фильмдин сценарийин жазууда манасчылар, жергиликтүү тургундар менен кеңешип, уламыштарды терең изилдедик", - дейт ал. Кинодо Адилет Усубалиев, Бегимай Ботоярова, Урмат Бакытбеков, Чыңгыз Исмаилов жана Тургунай Эркинбековалар башкы ролдордо ойногон. Тасмада башкы каармандын сүйүктүүсү өз өлкөсүнөн Америкага кетип калат. Мындан улам сүйгөн кызынан алыста калган жигит аны кайра Кыргыз мамлекетине алып келүүнүн жолун издеп, достору менен 7 дубанды кыдырып, кызыктуу, эсте каларлык окуяларды башынан өткөрүшөт.
9-мартка карата Кытайда коронавирус менен жалпысынан 80 миң 735 адам жабыркаса, 3 миң 107 адам каза болду. Ал эми дүйнө жүзү боюнча статистикага токтолсок, коронавирустан жалпысынан 109 миң 965 адам жабыркап жатса, каза болгондор 3 миң 824кө жетти. Ал эми айыккандардын саны 61 миң 941 адамды түзөт. Коронавирустун экинчи очогу делинген Түштүк Кореяда 7 миң 313 адам жабыркап, 50 жаран көз жумду. Италияда жуктуруп алгандар - 7 375, каза болгондор - 366, ал эми Иранда жуктургандар - 6 566, каза болгондор - 194. Бүгүнкү күнгө карата дүйнөнүн 100дөн ашуун өлкөсүндө коронавирус катталды. Жогорудагы маалымат АКШдагы Жон Хопкинс атындагы университеттин сайтынан алынды.
Бүгүн, 3-июлда мурдагы элчи Кылычбек Султан УКМКга суракка чакырылып , андан 5 сааттан кийин чыкты. Сурактан чыккан соң Кылычбек Султан УКМК тарабынан күбө катары суракка чакырылышына эмне иштер себеп болгонун айта албай турганын билдирди. "Ток этер жерин айтканда, саясий куугунтук болуп жатканына 99 пайыз ишенем. Балким, 1 пайызы саясий жактан актоо аракети жүрүп жатат. Жалпысынан айтканда, бул жерде саясий куугунтук жана ооз жаптыруу аракеттери байкалууда. Мындай абалды өзгөртпөсө, Сооронбай Жээнбеков жана анын жан-жөкөрлөрү эртең эле дал ушундай саясий куугунтукка туш болушат", - деди Кылычбек Султан.
Орусиялык телеалпаруучу Ксения Собчак Сочиде жол кырсыгына кабылды. Бул тууралуу орусиялык басылмалар жазышты. Маалыматка ылайык, кырсык кечээ, 10-октябрда болгон. Анда Мерседес менен Фольксваген үлгүсүндөгү унаалар бетме-бет сүзүшкөн. Жол кырсыгынын кесепетинен бир аял каза болуп, экөө ооруканага жаткырылган. Алдын ала маалыматтар боюнча, Ксения Собчак Мерседес үлгүсүндөгү унаада болгон. Собчак өзү социалдык тармактарда каза болгон адам тууралуу угуп нес абалда экенин жазган. Анын айтымында, ал тез арада уулуна барууну каалагандыктан, кырсык болгон жерден дароо кетип, ооруканага жатуудан баш тарткан. Телеалпаруучу баш мээси чайкалганын көрсөтүп, айдоочунун алдынан чыкпаганын кошумчалаган. Алдын ала маалыматтар боюнча, ал киши каршы тилкеге чыгып, Фольксваген менен кагышкан. Ал эми Собчак отурган унаанын айдоочусу аэропортко баруучу негизги жол спорттук мелдештерге байланыштуу бир күн мурун жабылганын айткан.
Жалал-Абад облусунун Базар-Коргон районунда мектеп окуучусун дааратканада зордуктоого аракет жасоого шектелип, жаран кармалды. Бул тууралуу Жалал-Абад ОИИБинин басма сөз кызматы кабарлады. Маалыматка ылайык, окуя 20-март күнү Базар-Коргон районунда болгон. Анда мектеп окуучусун көчөдө мас абалда жүргөн жаран дааратканага алып барып зордуктамакчы болгондо башка адамдар көрүп калып куткарып калышкан. "Учурда шектүү кармалып, камакка алынды. Ага карата Кылмыш-жаза кодексинин "зордуктоого аракет кылган" деген факты менен иш козголду. Кармалган жаран 35 жашта жана ал үй-бүлөлүү, 4 кыздын атасы. Эч жерде иштебегени да аныкталган. Ал эми жабырлануучунун ата-энеси Орусияда иштейт.
Мурдагы муфтий, дин аалымы Чубак Жалилов "Марал" радиосуна берген маегинде Сузактагы аялга жасалган зомбулукту олуттуу көйгөй деп атап, окуяга болгон пикирин билдирди. Дин аалымы коом өлүк эмес, жандуу болуп мындай окуяларга кайдыгер карабай, жапырт, жандуу аракет көрүп, анын алдын алуу менен көз салып туруусу керектигин белгиледи. "Бул окуя ачыкка чыгып калганы гана. Болбосо мындай абал, мындай окуя көп жерде, керек болсо күн сайын болуп жатат. Кеч калыптыр, кеч калганы үчүн уруптур деп айтылып жатат, этият болуш керек. Эгерде жашоо болбой жатса, анда жашоону токтоткон оң. Адамды кордоо жакшы эмес. Билесизби, К уран китебинде эгерде бир адамды өлтүрсө, бүтүндөй адамзатты өлтүргөнгө тете күнөөкөрсүң, э герде бир адамга өмүр берсең, бүтүндөй адамзатка өмүр бергендей сооп ал асың деп айтылат. Бир адамды кордоп, моюнуна дөңгөлөк илип, ага таштарды салып суу куюп, кордоду. Бул бир эле адамды эмес, балким, адамзаттын бардыгына силерге түкүрдүм деген сөзү. Бир адамды кордогон адам, бүтүндөй адамзатты кордогон менен тете. Ошол видеого тартып жаткан карындаш акмакчылык кылып жатат. Ал кошунага кыйкырып, аларды чакырып келиши керек болчу. Видеону чыгаргандар аялдын жүзүн көрсөткөнү да туура эмес. Бул күндөр дагы өтөт, аялдын көчөгө чыга турган дагы убагы келет. Мындай учурда коомчулук тирүү болуш керек, өлүк болбош керек. Айыл-апа, кошуна-колоң маани берип турушу милдет болчу. Эрди-катын урушат, буга киришпейин деп олтурган менен ушундай учурда ким көрүп туруп жардам бербей өтүп кеткен болсо, анда ал келесоолук жана акмакчылык. Адам апаатка учурап, жардамга муктаж болсо, ага жардам берүүнүн ордуна, унаадан сууруп чыккандын ордуна жан талашып видеого тартып жаткандар бар. Бир күнү сен да жардамга муктаж болуп турганда сени да тарткан учурлар келип калат. Бул бир адамды кордоо эмес - бул падышабыз баш болуп, баарыбызга дөңгөлөк илип, ага таш салып, үстүбүзгө арыктын киргил суусун куйганга тете. Бул кордукту баарыбыз көрдүк" , - деп билдирген Жалилов. Окуянын чоо-жайы: 12-июнда Фейсбук тармагына эркек кишинин аялды жазалап жаткандагы видеосу тараган . Кийинчерээк, окуя 8-июнь күнү Сузак районундагы айылдардын биринде орун алганы облустук ички иштер бөлүмү тарабынан белгилүү болгон. Анда 51 жаштагы Б.З. үйүндө 47 жаштагы М.Д. аттуу аялынын моюнуна дөңгөлөк байлап, чакалап суу чачкан. Окуя боюнча М.Д. 11-июнь күнү Сузак РИИБине арызданган. Бул окуя Сузак РИИБинин Кылмыштардын жана жоруктардын бирдиктүү реестрине Жоруктар жөнүндө кодексинин 75-беренеси "Үй-бүлөдөгү зомбулук" менен катталып, тиешелүү материалдар топтолгон соң Жазык кодексинин 144-беренеси (Уруп-согуп кыйноо) болуп өзгөртүлгөн.
порталынын "ЭЛДИК КАБАР" бөлүмүнө Чүй облусунун Сокулук районундагы Жал айылына караштуу Электромеханик дачасынын тургуну кайрылды. Жергиликтүү тургун 200 түтүн тургун каттоосу жок, документ ала албай келгенин билдирди. "Электромеханик дачасында 200 түтүн жашайбыз. Бишкектен 5 чакырым алыстыкта жайгашкан. Жалпы 1000 кишиден ашык тургун күн кечирип келебиз. Кыргызга кыргыз кереги жок болуп калдыбы? Биздин каттообуз жок. Балдарды бала бакчага бере албайбыз. Документ ала албай, кыйналып жатабыз. Бизди өкмөт карап койсо жакшы болмок. Урматтуу Садыр Нургожоевич , 1000 кишиден ашык калк каттоодон өтпөй келебиз. Сизге кайрылбасак болбой калды. Биздин көйгөйгө көңүл буруп коюңуз ", - деп билдирди окурман.
Бишкек. Фрунзе көчөсүнүн Ибраимов көчөсүнөн Шопоков көчөсүнө чейинки бөлүгү Айыл чарба азык-түлүктөрүнүн жарманкеси өтөт. Бир күн бою. "Манас" кинотеатры Чоң зал “План Б” тасмасы. 21:40. “Зачинщики” тасмасы. 10:30, 17:20. "Инферно" тасмасы. 12:20, 14:50, 23:40. Көк зал “Глубоководный горизонт” тасмасы. 11:00, 13:40, 16:20, 21:00. “План Б” тасмасы. 19:00, 23:55. Жашыл зал "Инферно" тасмасы. Кызыл зал “План Б” тасмасы. 10:30, 12:30, 14:30, 16:30, 18:30, 20:30, 22:30. Ретро зал “План Б” тасмасы. 11:20, 13:20, 15:20, 17:20, 19:20, 21:20, 23:20. Айтыш зал “Үркүн” тасмасы. 10:50, 13:00, 15:10, 17:20, 19:30, 21:40, 23:50. Замандаш зал “Мегатой” тасмасы. 10:20, 14:20, 18:30.
7-апрель - Ден соолуктун бүткүл дүйнөлүк күнү. Ден соолук күнүн белгилөө чечими 1948-жылы кабыл алынып, Бүткүл дүйнөлүк саламаттыкты сактоо уюмунун Уставы жарыяланган. Бүткүл дүйнөлүк саламаттыкты сактоо уюму ар жылды медицинанын актуалдуу маселесине арнап, адамзаттын көңүлүн буруу аракетин көрөт. Эгемен Кыргыз мамлекети да бул уюмдун мүчөсү жана саламаттыкты сактоо тармагы калыптанган өлкө катары Ден соолуктун бүткүл дүйнөлүк күнүн салтанат менен белгилеп келет.
Депутат Жанар Акаев Кыргыз өлкөсүндө ишкерлер бизнесин коргой албай калгандыгын эскертти. Бул тууралуу ал бүгүн, 23-октябрдагы Жогорку Кеңештин жыйынында билдирди. "Өткөн жумада "Мадина" кафесинин ээси мыкаачылык менен өлтүрүлгөндөн кийин ишкерлер бизнеси үчүн корко баштады. Өлкөдө криминал баш көтөрдү. Мамлекет бизнести коргой албай калгандыктан, ишкерлер акчасын чет жакка чыгарып башташты. Жарым жылда 247 миллион доллар акча каражаты өлкөдөн чыгып кетти. Эртеңки күнү өлкөгө ички инвестиция керек болуп калышы мүмкүн. Эми болсо чоң бизнес гана эмес, орто бизнестин өкүлдөрү дагы бизнесин коргоо үчүн ушундай иш-аракеттерди жасашууда. Өткөн жылы "Осьминог" кафесинин ээсине карата коркутуп-үркүтүүлөр орун алган. Анын ээси өлкөдөн чыгып кетти. ИИМ криминалдык кылмыш дүйнөсүнө карата чара колдонушу керек" , - деди ал. Буга чейин порталы бул окуя тууралуу "Бишкекте бизнестин өкүлүн белгисиз бирөөлөр уурдап кетип, бир нече күндөн кийин анын сөөгү табылды. Кылмыш кримдүйнөнүн өкүлдөрү тарабынан жасалганы айтылды.
Кыргыз дизайнери Ильзат Каримов ойлоп тапкан шам чырак эл аралык сынакта жеңүүчү аталып, эми дүйнөнүн 55 мамлекетинде сатылат. Ал эл аралык "Мантра. Свет. Всё просто" аттуу сынакка катышып, жеңүүчү болду. Кыргыз дизайнеринин Гарза ("Көк кытан") аталышындагы шам чырагы сынакта 1-орунду алган. Сынактын калыстары катары архитектор, дизайнер жана ойлоп табуучулардан турган. Каримовдун шам чырагын Испан фирмасы көп өлчөмдө чыгарып, дүйнөнүн 55 мамлекетинде сатып баштайт. Сатыктан түшкөн каражаттын бир канча пайызын бир жыл бою шам чырактын автору алып турат.
Талас облусунда катуу шамал катталып, анын кесепетинен бир адам каза болду. Мындан тышкары орто мектептердин чатыры учканын Өзгөчө кырдаалдар министрлигинен маалымдашты. Белгилүү болгондой, 17-ноябрь күнү саат 14:30 чамасында катуу шамалдын кесепетинен Талас айылындагы Цыренин атындагы орто мектебинин спорт залынын чатыры, Көк-Дөбө айылындагы Дүйшенбиев атындагы орто мектебинин чатыры учуп, Бала-Саруу айылынын Бала-Саруу орто мектептин, Кызыл-Жылдыз айылында жайгашкан Рахманбердиев атындагы орто мектептин чатыры зыянга учурады. "Кырсыктын кесепетинен эки терек кулап, 1975-жылы туулган Т.З.А. аттуу жаран каза болду. Жеринде Манас районунун өзгөчө кырдаалдар бөлүмүнүн башчысы жана жарандык коргонуу комиссиясы иш алып барууда", - дешти министрликтен.
Бүгүн, 19-мартта Жогорку Кеңештин жыйынында депутат Айсулуу Мамашова жергиликтүү кеңештердин шайлоосун жылдыруу маселесин кароо керектигин билдирди. "Буга чейин дагы мындай кырдаалдан өткөнбүз. Бардыгыңыздарды ынтымакка чакыргым келет. Кырдаал өкмөттүн көзөмөлүндө. Бул кырдаалды жеңип, ар бирибиз өзүбүздүн ден соолугубузга туура мамиле жасасак, кырдаалдан чыгып кетебиз. Көптөгөн маселелер турат. Биз ишкерлерге жардам беришибиз зарыл. Жергиликтүү кеңештердин шайлоосун жылдыруу маселесин карашыбыз керек. Бүгүнкү күндө ар бир жараныбыздын ден соолугу маанилүү. Өкмөттү сындаганга убакыт болот. Баарыбыз биригип коронавируска каршы турбасак, үч бутак ынтымакта иштебесек болбойт.
Саіма Тэлэcом компаниясынын акциясы уланууда, бирок 2021-жылдын 31-декабрына чейин гана биринчи айга 50% арзандатуу менен – 445 сомго Үйдөгү интернет + жаңы муундун интерактивдүү ТВсын кошуп алуу мүмкүнчүлүгүңүз бар. Эми Саіма`нын жогорку ылдамдыктагы зымдуу үйдөгү интернети Бишкек шаарында гана эмес, Чүй облусунун бир катар айылдарында, ошондой эле Ошто, Жалал-Абадда, Караколдо жана Нарында жеткиликтүү. Саіма үйдөгү интернет + ТВ мүмкүнчүлүктөрү: Интернетте пик сааттарга карабастан, күнү-түнү окуу жана иштөө; Сапаттуу 200дөн ашуун телеканалдан тандоо; АМЭДІАТЭКА, СТАРТ жана «О!Кино» үй кинотеатрларында мыкты кино жаңылыктарды көрүү. Бүгүн кошулуп, сиз төмөнкүлөргө ээ болосуздар : + АКЫСЫЗ кошуу; + Болгону 1 сомго ТВ-приставка. Жаңы муундун санариптик телевидениеси сизге сунуштаган бардык мүмкүнчүлүктөрдөн пайдаланыңыз : ТВны паузага коюңуз, түрдүрүңүз, СИЗГЕ ыңгайлуу болгон учурда көрүңүз; ЁуТубэ каналындагы жана башка соцтармактардагы сүйүктүү видеолорду чоң экрандан көрүңүз; Керектүү тилди тандаңыз жана бир эле убакта 3 түзүлүшкө чейин кошуу менен көрүүдөн ырахат алыңыз. Кошуу үчүн өтүнмөнү дароо азыр калтырыңыз жана биз сиз менен байланышабыз : Күнү-түнү чалуулар үчүн 0706 909 000, 0554 909 900; WһацАпп номер: 0708 909 000; сайт: саіматэлэcом.кг ; Каалаган О!Сторэ дүкөнүндо же «Мой О!» тиркемесинин Саіма Тэлэcом бөлүмүндө. Саіма Тэлэcом`дун кеңсесинде. Дареги: Бишкек ш., Чүй пр., 111А (Алма-Ата көчөсүнүн кесилиши), дүйшөмбүдөн жумага чейин: 09:00-18:30. Акция 2021-жылдын 31-декабрына чейин гана жүрөт. Саіма` ны кошуп ал ! 50% арзандатуу айына 850 сом абоненттик төлөмү бар тариф менен тейленген физикалык жактарга жаңы абоненттерге гана 1-ай колдонгондугу үчүн берилет. Акция Милянфан, Ивановка, Александровка айылдарынын жана Ак-Ордо жаңы конушунун тургундарына каралган эмес. Тарифтик планды өзгөртүү календарлык айдын 1-күнүнөн тартып, акциялык мөөнөт аяктагандан кийин гана мүмкүн. Кошулган кошумча АМЭДІАТЭКА, СТАРТ жана «О!Кино» сервистери үчүн акциялык сунуш каралган эмес.
Бүгүн, 5-мартта Бишкектин Биринчи Май райондук сотунда 7 ымыркайдын сатылышы боюнча камакка алынган 7 медицина кызматкеринин сот иши улантылды. Соттук отурумда мамлекеттик айыптоочу аларга коюлган айыпты угузду. Документте айыпталуучулардын бири 2018-жылы Орусиянын бир жараны үчүн баланын туулгандыгы тууралуу жасалма күбөлүк жасап бергени айтылды. Ал эми соттук отурумдун жүрүшүндө Дамира Н. жана Айзада А. аттуу эки акушер жасалма документ даярдашканын моюнуна алышты. Окуянын чоо-жайына кайрылсак: Милиция кызматкерлери тарабынан 2018-жылдын 7-сентябрында бала сатууга шектелип Бишкектеги үй-бүлөлүк дарыгерлер борборунун гинекологдору кармалган. Бала сатууга шектелип кармалгандар - №1 үй-бүлөлүк дарыгерлер борборунун 1 гинекологу, №18 үй-бүлөлүк дарыгерлер борборунун 2 гинекологу, дагы экөө Бишкектеги төрөт үйлөрдүн биринин кызматкерлери экени айтылган. Аларга "адам сатуу", "жасалма документ жасоо", "мыйзамсыз аборт жасоо" беренелери менен кылмыш иштери козголгон.
“Мекеним Кыргызстан” партиясынан депутаттыкка талапкер Талант Сарбагышев өзүнүн туулуп-өскөн жери, мекенибиз Кыргызстан жөнүндө айтып, 5 жылдагы өзгөрүү менен 30 жылдагы башкарууну айтты. – Мекен деген сөз адам үчүн эмнени туюндурарын бир сөз менен түшүндүрүү кыйын. Мекен – бул сен туулуп-өскөн жер, ата-энең, эне тилиң. Менин мекеним – Кыргызстаным, өзүбүздүн эгемен мамлекетибиз бар экендиги менен өтө сыймыктанам. Жыйырма жылдан ашык ички иштер органдарында иштедим. Аздыр-көптүр ийгиликтерге жетиштим. Полковник наамында ардактуу эс алууга чыккан соң өзүмдүн кичи мекениме кайтып келип, регионалдык “Табылга” партиясына мүчө болуп киргем. Шаардык кеңеште жеңип чыгып, Чолпон-Ата шаардык кеңешинин төрагалыгына, кийинчерээк шаардын мэрлигине шайландым. Элге жакын болсоң, эл да муну баалайт. Шаардын мэри кызматын аркалап жүрүп көп көйгөйлөргө туш болдум. Бир суткада чечип койчу маселелер бир айлап чечилет экен. Шаар үчүн бир нерсе жасайын десең көмүскө жолдорун издеп, кимдир бирөөлөр менен жең ичинен сүйлөшүш керек. Эмне үчүн мындай? Ооба, парламенттеги 5 жылдык мөөнөт көз ачып-жумганча өтүп кетет. Өлкөдө 30 жылда эмне өзгөрүү болгонун да көрүп жатабыз. Эгер Жогорку Кеңешке чындап эле элди, өлкөнү ойлогон, мамлекеттик деңгээлде ой жүгүртө алган кишилер келсе өлкө азыркыдай абалдан чыгып, бат эле бутка туруп кетерине ишенем. Биздин өлкө чакан. Аны оңой эле башкарса болот. Эң башкысы – уурдаба, алдаба, айттыңбы - аткар деген үч принципти карманыш керек. – Буга чейин башка партиялар менен кызматташуу болгонбу? Эмнеге “Мекеним Кыргызстан” партиясын тандап алдыңыз? – Биз көп эле партияларды көрдүк. Мен өзүм регионалдык деңгээлде “Табылга” партиясынын тең уюштуруучусу болгом. Азыркы шайлоодо ал “Мекеним Кыргызстан” менен бирикти. Бул партия мага өзүнүн жаңычылдыгы, өз алдынчалыгы жана стандарттуу эмес идеялары менен жагат. – Коомчулук "партиялар убада берет, бирок аткарбайт” дешет. Сизчи сөзүңүзгө турасызбы? – Партияга алдыга коюлган максаттарын аткарууга жетишип, өлкөнү реалдуу түрдө өзгөртө алган чечкиндүү, амбициялуу адамдардын чогулганы өтө маанилүү. Албетте, бардык эле партиялар убада берет, арасында “асмандагы айды алып берем” дегендери да бар. Бирок биздикилер андай эмес, биз айткандын өтөсүнө чыгып, өзүн реалдуу иш менен көрсөткөн кишилербиз. Эгер мен депутат болуп калсам мыйзам чыгаргандан башка Ысык-Көл регионун өзгөртүүгө, жакшыртууга аракет кылам. Биз туризмди өнүктүрүшүбүз керек деп көп айтабыз, бирок бул үчүн мыйзам чыгаруучулук деңгээлдеги реалдуу иштер керек. Кеп экотуризм жана этнотуризм тууралуу болуп жатат. Анан, албетте, жолдорду жаңылоо зарыл. Эгер мен өз шаарыма, районума, облусума жардам бере алсам, жалпы ысык-көлдүктөрдүн жашоосун жакшыртууга салым кошкон болом. Мен парламентке жумуш орундары түзүлүп, айыл-чарбасы өнүгүшү үчүн мыйзамдарды жазып, демилгелеп, талап кылганы, көзөмөлдөгөнү баратам. Жалпы Кыргызстандын эли азыркы кырдаалдан аман-эсен чыгып, бакубат, бардар турмушта жашоосун каалайм. Буюртма каржы маселелери боюнча ыйгарым укуктуу өкүл Джайчиева Гулбарчин Эр Турсуновна тарабынан «Мекеним Кыргызстан» партиясынын атайын шайлоо фондунун эсебинен каржыланды. Юридикалык дареги: Кыргыз Республикасы, Бишкек шаары.
Бүгүн, 1-сентябрь жаңы окуу жылында Жалал-Абад шаарында жалпы 1 миң 876 окуучу 1-класска барып, мектеп босогосун аттады. Бул тууралуу Жалал-Абад шаардык мэриясынын басма сөз кызматынан билдиришти. Маалыматка ылайык, кабыл алынган балдар санитардык талаптарды сактоо менен билим алууну башташты. Белгилей кетсек, Жалал-Абад шаарында 20 муниципалдык мектеп бар. 1-класстар гана мектепке барып, билим алышат.
Эл аралык валюта фонду коронавирус пандемиясына байланыштуу дүйнөлүк экономиканы калыбына келтирүү үчүн 650 миллиард доллар бөлөт. Бул тууралуу уюмдун сайтында маалымдалат. Маалыматка ылайык, бөлүнгөн каражат мүчө-өлкөлөргө фонддо болгон квоталарына жараша которулат. "Бул фонддун тарыхында эң ири суммадагы каражаттарды бөлүштүрүү. Бөлүнгөн акча экономикасы кризиске учураган мамлекеттерге пайда алып келет жана дүйнөлүк экономика үчүн стимул болуп эсептелет. Ошондой эле ишенимди бекемдеп, глобалдык экономиканын туруктуулугуна салым кошот", - деген фонддун директору Кристалина Георгиева . Белгилей кетсек, бул сумманын 275 миллиард доллары өнүгүп келе жаткан өлкөлөргө жумшалат.
Кечээ, 31-октябрь күнү Сары-Челек биосфералык аймагынын кызматкерлери Туура-Арык тилкесинде мыйзамсыз атылган Маралды союп жаткан топту табышкан. Бул тууралуу жаратылыш ресурстары, экология жана техникалык көзөмөл министрлигинен билдиришти. Маалыматка ылайык, мыйзам бузгандар Аксы районунун Аркыт айылынын төрт тургуну болгон. Жеке тинтүү жана аймакты кароодо ок атуучу курал табылган эмес. Материалдык далил катары малдын териси, башы жана өлүгү алынган. Кызыл китепке кирген жаныбарды мыйзамсыз атуу фактысы боюнча материалдар тиешелүү чара көрүү үчүн укук коргоо органдарына өткөрүлүп берилген. Маалымат үчүн: Марал Кыргыз өлкөсүндө саны аз, Кызыл китепке кирген жаныбар.
Бишкектеги Байтик баатыр көчөсүндө эки окуучуну сүзүп кеткен айдоочулардын бирине айып салынып, экинчиси боюнча тергөө уланууда. Бул тууралуу бүгүн, 18-майда Бишкек шаардык ички иштер башкы башкармалыгынан билдиришти. " Хонда Сивик үлгүсүндөгү унаанын айдоочусу окуучунун ата-энесине келтирилген чыгымды төлөп берген. Ошондой эле ага административдик айып салынган. Ал эми Лексустун айдоочусунун иши боюнча тергөө уланууда ", - дейт Бишкек ШИИББинин маалымат катчысы Адыл Оморов. Айта кетсек, жол кырсыгы 12-май күнү түштөн кийин Бишкектеги Байтик баатыр көчөсүндө болгон. Анда жолдон өтүп бара жаткан эки окуучунун бирин Лексус РХ 300 үлгүсүндөгү, ал эми экинчисин Хонда Сивик үлгүсүндөгү унаа сүзүп кеткен. Жабыркаган окуучулар ооруканага жеткирилген. Ал эми Хонда Сивик үлгүсүндөгү унаанын айдоочусу кырсык болгон жерден качып кетип, бирок ошол эле күнү кармалган болчу. Ал эми ооруканага жеткирилген 2006-жылы туулган М. кызы Кнын баш мээси чайкалып, бетинин оң жагы, чыканактары жана тизелери тытылган. 2008-жылы төрөлгөн А.Анын болсо оң тизеси көгөрүп калган.
Казакстан, Өзбекстан, Орусиядагы Кыргыз жарандары өлкөгө авиакаттам аркылуу келе алышпайт. Бул тууралуу бүгүн, 18-мартта тышкы иштер министринин орун басары Нурлан Абдрахманов маалымат жыйында билдирди. "Кыргыз өлкөсүндө жүргөн чет элдик жарандар өлкө аймагынан тоскоолдуксуз чыга алышат. Ал эми Кыргыз жарандары Казакстан, Өзбекстан, Орусия чек араларын жапканга байланыштуу келе алышпайт. Эгер авиакаттамга билет сатып алгандар болсо, анда Орусиядагы Кыргыз өлкөсүнүн элчилигине кайрылышсын. Биздин дипломаттар аркылуу жарандарыбызды автобус аркылуу алып келүү жөнүндө аталган мамлекеттер менен сүйлөшүүлөрдү жүргүзөбүз", - деп билдирди Абдрахманов.
Мындан 4 ай мурун рак оорусуна чалдыгып, учурда дарыланып жаткан "Кыргызстан сулуусу-2013" Жибек Нукееваны колдоо максатында кайрымдуулук концерти өтөт. Бул тууралуу `ге эжеси Медина Нукеева билдирди. "21-январда "Сейтек" балдар борборунда кайрымдуулук концерти уюштурулуп жатат. Концертке ырчылар Кайрат Примбердиев, Эрнис Асаналиев, Аяна Касымова, "Нон-Стоп" дуэти, Иса Өмүркулов, Руслан Абылов, бийчи Жан Воинов жана башкалар катышарын билдиришти", - дейт М.Нукеева. Медина Нукеева дале сиңдисинин абалы оор экенин кошумчалады.
Чеченстандын президенти Рамзан Кадыров президенттик кызматта көп жыл иштегенин түшүнүп жатканын билдирди. Бул тууралуу ал өзүнүн телеграм каналына жазды. " Мен кызматта өтө көп отурганымды өзүм байкадым. Мен мөөнөтсүз жана узак эс алууга толук татыктуу болдум деп ойлойм. Мени колдоп, түшүнөсүздөр деген ишеничтемин", - деди ал. Ошондой эле Кадыров жаштыгы өтүп кеткенин белгиледи. "Көрсө, менин жаштыгым өтүптүр. Бир кезде жаш болчумун, тажрыйбасы жок. Азыр деле ошол бойдон тажрыйбасызмын, бирок жаштыгым өтүп кетти", - деп кошумчалаган ал. Рамзан Кадыров Чеченстанды 2007-жылдан бери башкарып келет.
Бүгүн, 12-декабрь күнү Бишкекте уурулукка шектелип 22 жаштагы жаран кармалды. Бул тууралуу Бишкек ШИИББинин басма сөз кызматы билдирди. Маалыматта шаар тургуну милиция кызматкерлерине арыз менен кайрылган. Анда ал бейтааныш адам үйүнө ууруга кирип 340 миң сом өлчөмүндөгү акчасын уурдап кеткендиги тууралуу билдирген. "Дароо эле Свердлов райондук ИИБинин ыкчам иликтөө тобу уурулукка шектүү 1995-жылы туулган К.у. И. аттуу жаранды кармашкан. Ал өз көрсөтмөсүндө акчаны уурдаганын моюнуна алып Кылмыш-жаза кодексинин 164-беренеси (уурулук) боюнча кылмыш иши козголду.
Ош облусуна караштуу Өзгөн районундагы көмүр шахтада 3 Кытай жараны каза болду. Бул тууралуу порталына Ош облустук милициясынан кабарлашты. Маалыматка ылайык, окуя 19-марттан 20-мартка караган түнү Өзгөн районунун Салам-Алик айылында болгон. Анда шахтада оңдоо-түзөө иштерин жүргүзүп жаткан 3 адамды көмүр аралаш таш көчүп басып калган. "Каза болгондор Кытай жарандары болгон.
Бишкекте алдамчылыкка шектелип 35 жаштагы жаран кармалды. Бул тууралуу Октябрь РИИБинен билдиришти. Маалыматка ылайык, 10-август күнү А.У. аттуу жаран милицияга арыз менен кайрылган. Анда ал Ш.Б. аттуу жаранга карата чара көрүүнү өтүнгөн. Шектүү 17-июлда ашкана эмерегин жасап берем деп арыз ээсинин 45 миң сомун алып, изин жашырып жүргөн. Аталган факты боюнча Кылмыш-жаза кодексинин 209-беренесинин (алдамчылык) негизинде кылмыш иши козголгон. Жүргүзүлгөн издөө иш-чараларынын жүрүшүндө кылмышка шектүү катары 1987-жылы туулган Ш.Б. аттуу жаран кармалган. Октябрь райондук соту шектүүгө карата Бишкек шаарынын СИЗО-1 абагына эки айга камакка алуу түрүндөгү баш коргоо чарасын колдонгон. Мындан тышкары анын ушул сыяктуу бир нече кылмыштарга катыштыгы бар экендиги аныкталган.
" Тегерек столдо мөңгүлөр боюнча биздин пикирлерди, сунуштарды толук айтууга мүмкүнчүлүк беришкен жок ", - деп бүгүн, 10-ноябрда вице-премьер-министр Дүйшөнбек Зилалиев мөңгүлөр маселесине арналган иш-чаранын жаңжал менен аяктаганы тууралуу пикирин айтты. "Биз да бул мыйзам долбоору боюнча өз көз карашыбызды билдирмекпиз. Тилекке каршы, бул жыйын жыйынтыксыз жаңжал менен аяктады. Бул жерде эч нерсени көрбөй туруп, ар нерсени айта берген болбойт. Мөңгүлөр боюнча тегерек столдун бир аз жаңжал менен аякташы абдан өкүнүчтүү болду. Ошондуктан биз баарын, ошонун ичинде маалымат каражаттарын абал менен жеринен таанышып келүүгө чакырам. Бул мыйзам колдоо таппай калса, "Кумтөрдүн" иши токтоп калышы толук мүмкүн. "Кумтөрдүн" ишин токтоосуз жүргүзүү боюнча Жогорку Кеңештин чечими бар. Биз аны аткаруу үчүн бул мыйзамды сунуштоого аргасызбыз" , - деди Зилалиев.
Буга чейин социалдык тармакта Ысык-Көлдүн жээги булганган сүрөт тарап, коомчулуктун нааразычылыгын жараткан . Буга байланыштуу Жаратылыш ресурстары, экология жана техникалык көзөмөл министрлиги билдирүү жасап, скутердин ээсине 10 миң сом айып салынганын маалымдады. "Кечээ кандайдыр бир себептен скутердин багы жарылып, майы агып кеткен экен. Скутердин ээсине Укук бузуулар кодексине ылайык 10 миң сом айып салынды. Учурда териштирүү иштери жүрүп жатат", - деп айтылат билдирүүдө.
Бүгүн, 2-майда Баткен облусунун жабыр тарткан тургундарына медициналык жана социалдык жардам тууралуу саламаттыкты сактоо жана социалдык өнүктүрүү министринин биринчи орун басары Ализа Солтонбекова маалымат берди. Анын айтымында, жалпы жабырлануучулардын саны 178 адамды түздү. Анын ичинен 34 жаран көз жумду. "Саламаттыкты сактоо министри Алымкадыр Бешеналиев азыр Лейлек районунда. Бүгүнкү күндө Лейлекке гуманитардык жардамдын баары келип жатканын тастыктады. Өзүңүздөр билгендей, кечээ барымтага алынган Кыргыз жарандары бошотулган, анын баары медициналык көзөмөлдөн өттү. Анын 5и ооруканага жаткырылды. Жалпысынан 10 адамдын абалы туруктуу. Жабырлануучулардын бири медициналык кызматкер Баткен облусунун үй-бүлөлүк дарыгери Бурканалы уулу Ашыралы 29-апрелде ооруканага түшкөн. Диагнозу баш мээсинин чайкалуусу. Абалы канааттандырарлык. Кечээ түнү Баткенден Бишкекке дагы 8 жабырлануучу которулду. Жалпы Бишкек шаарында 56 бейтап дарылануусун улантууда. Бишкек шаардык Травматология жана ортопедия илим изилдөө борборунда - 35 жабырлануучу, Улуттук госпиталда - 12, Улуттук хирургия борборунда - 9 жабырлануучу бар. Мындан тышкары Баткен облустук бириккен ооруканасында - 1, Кадамжай аймактык ооруканасында - 16, Самаркандекте - 2, Лейлекте - 7 бейтап. Калган жабырлануучуларга медициналык жардамдар көрсөтүлүп, ооруканадан чыгарылган. Жабырлануучулардын алган жарааттары ар түрдүү, көпчүлүгүнө ок тийип, жарылуудан алган жарааттар. Бишкекке которулган 1 бейтаптын абалы өтө оор, 6 бейтаптыкы оор, калгандары орто оор жана канааттандырарлык. Операцияга муктаждарга убагында жасалууда.
Санариптештирүү жылынын алкагында мамлекеттик жөлөк пулду дайындоо үчүн жарандардан 8 маалым катты талап кылуу алып салынды. Бул тууралуу Эмгек жана социалдык өнүктүрүү министрлигинен билдиришти. Ага ылайык, төмөндөгү документтер алынганы айтылат: паспорт; пенсия алууга укугу жок экендиги жөнүндө маалым кат; камсыздандыруу салымдарынын суммасы жана көлөмү жөнүндө маалым кат; ишкердик тууралуу маалым кат; патенттин наркынын суммасы; туулгандыгы жөнүндө күбөлүк; үй-бүлө мүчөсүнүн каза болгондугу тууралуу күбөлүк; кыймылдуу мүлктүн бар экендиги жөнүндө маалым кат;
Бүгүн, 24-мартта Жогорку Кеңеште жаңы депутат Айбек Осмонов ант берди. Ага Жогорку Кеңештин төрагасы Талант Мамытов ийгиликтерди каалады. Ал "Бир Бол" фракциясына депутат болуп келди. Айбек Осмонов маркум Алмазбек Акматовдун ордуна депутат болду.
Бишкек шаарынын Свердлов районундагы ачык жана жабык коллектордук-дренаж арыктарын кол менен жана атайын техниканын жардамы аркылуу тазалоо иштери улантылууда. Бул тууралуу шаардык мэриядан билдиришти. Маалыматка ылайык, ушул жылдын 6 ай ичинде райондун аймагында 24.3 чакырым ачык коллектордук дренаж арыгы тазаланган. Андан тышкары 34.6 чакырым сугат суу арыктарында тазалоо иштери жүргүзүлгөн. " Бүгүнкү күндө Батыш Чоң Чүй Каналынын (БЧЧК) жээгиндеги Осмонкул көчөсүнөн Курск тар көчөсүнө чейинки 500 метр ачык коллектордук дренаж арыгын тазалоо иштери жүргүзүлдү.
Бишкек шаарында коронавирус инфекциясынын коркунучу жогору бойдон калууда. Бул тууралуу вице-мэр Татьяна Кузнецова онлайн брифинг учурунда билдирди. "Бишкек шаарында коронавирус инфекциясынын коркунучу жогору бойдон калууда. 4-июнга карата Бишкек шаарында жалпы 499 адамдан коронавирус аныкталды. Алардын ичинен 77си сырттан келгендер болсо, 422си жергиликтүүлөр. Шаар боюнча 155 адам дарыгерлердин көзөмөлүндө болуп жатат. Ошол эле учурда инфекциядан айыккан бейтаптардын саны дагы жогору болуп, 300 адамга жетти", - деди вице-мэр.
Кыргыз жеринде 2030-жылга чейин аңчылык кылууга тыюу салуучу мыйзам долбоору кийинки аптада Жогорку Кеңештин тийиштүү комитетинин кароосуна киргизилет. Бул тууралуу 20-июнда порталына мыйзам долбоорунун демилгечилеринин бири, депутат Эмил Токтошев билдирди. Депутат акыркы жылдары кыргыз жерин байырлаган жапайы жандыктардын саны кескин азайып кеткенин, аларды сактап калууга жана көбөйтүүгө мыйзам аркылуу чара көрүү зарылдыгын айтат.
Футзал боюнча Кыргыз улуттук курамасы Өзбекстан жана Тажикстан менен жолдоштук беттеш өткөрөт. Бул туралуу Кыргыз футболдук союзунан билдиришти. Маалыматка ылайык, башкы машыктыруучу Амиржан Мукановдун жетекчилиги астында Кыргыз курамасы 17-ноябрда Өзбекстан, 18-ноябрда Тажикстан жана 20-ноябрда кайрадан Өзбекстан менен жолдоштук беттештерди өткөрөт.
“Бир Бол” саясий партиясынын тарапташтары Талас шаарындагы үгүт кампаниясын “Таза шайлоо” экологиялык акциясы менен жыйынтыкташты. Алар Талас токоюнун жээктерин, коомдук жайлардагы таштандыларды тазалашты. “Бир Бол” партиясынан депутаттыкка талапкер Рамис Мамбеталиев ар бир жаран тазаланууну өзүнөн баштоосу керектигин айтты. “Таза шайлоо” акциясынын негизги максаты - шайлоочуларды акчага сатылбай, татыктуусун тандап добуш берүүгө чакыруу. Муну менен бирге айланабызды тазалап, жан дүйнөбүздү аруулантып, келечектен көптү үмүттөндүргөн татыктууларын тандоого учур келди”, - деди талапкер. Ал тазалык иштерине байланыштуу партиянын программасында тиричилик калдыктарын чогултуу жана таштандыларды кайра иштетүүчү заводдордун курулушу үчүн шарттарды түзүү каралганын кошумчалады. Эске салсак, “Бир Бол” саясий партиясынын өкүлдөрү үгүт кампаниясын “Таза шайлоо” аттуу экологиялык акция менен жыйынтыкташты. Иш-чара Кыргызстандын бардык аймактарында уюштурулуп, ага партиядан депутаттыкка талапкерлер, партиянын тарапташтары жана мүчөлөрү катышты. “Бир Бол” №13 – Жаратман күч! “Бир Бол” саясий партиясынын каржы маселелер боюнча ыйгарым укуктуу өкүлү Разаева Айсулуу Абдыкадырованын тескөөсү менен “Бир Бол” саясий партиясынын шайлоо фондунун каражаттарынан төлөндү.
Бүгүн, 27-апрелде өлкөгө 19-апрелде Дүйнөлүк саламаттыкты сактоо уюму тарабынан CОВІД-19 инфекциясына каршы күрөшүү үчүн келген польшалык медициналык адистер тобунун жетекчиси Михал Мадейски мырзанын онлайн медиа-брифинги өтүүдө. Учурда польшалык дарыгерлер өлкөнүн түштүк аймагында. Буга чейин топ Бишкек шаарынын Республикалык клиникалык инфекциялык ооруканада бир нече күн болуп, мекеменин адистери менен биргеликте бейтаптарды дарылашкан. "Бул жакка келген дарыгерлердын он жылдан ашуун тажрыйбалары бар. Алар өзгөчө абал учурунда иштеп, тажрыйбалары мол. Бишкек шаарында, Ош, Жалал-Абад облустарында иштедик. Биз дарыгерлер менен аз убакыт аралыгында бири-бирибиз аркылуу тажрыйба алууга жетиштик. Бизди меймандостук менен тосуп алган бийлик өкүлдөрүнө ыраазычылык билдиребиз", - деди Михал Мадейски.
Ысык-Көл облусунун Чолпон-Ата шаарында волейбол боюнча эркектер арасында CАВА улуттук лигасы өтүүдө. Бул тууралуу Маданият, маалымат, спорт жана жаштар саясаты министрлигинен маалымдашты. Маалым болгондой, мелдешке Кыргызстан, Өзбекстан, Иран, Түркмөнстан, Монголия жана Непалдын курама командалары катышууда. Ага ылайык, оюндун салтанаттуу ачылыш аземине “Жаштык” массалык иш-чаралар жана жаштар менен иштөө дирекциясынын жетекчиси Урмат Асанбаев жана Волейбол федерациясынын президенти Элмурза Сатыбалдиев катышты. Оюн башталгандан бери Кыргызстан жаштар курама командасы Түркмөнстан курама командасын 3:1 эсебинде жана Өзбекстан курама командасын 3:0 эсебинде жеңип алды.
3-октябрь күнү шайыр мүнөз, оптимист, жылдыздуу адамдар төрөлөт. Мындай адамдар маанайыңызды көтөрүп, энергия берип турат. Башкалар менен сүйлөшүүдө туура жана таамай сөз айтуу менен сыйга татыйт. Ушул күнү жарыкка келгендер үчүн айланасындагылардын көңүл бөлгөнү чоң мааниге ээ. Канчалык көп көрүүчү, угуучу анын оюн укса, аларга эргүү келет. Акылы курч, тамашакөй болгондуктан ачуусуна тийген адамды сөз менен эле тарбиялап коёт. Мындан улам буга чейинки болгон мамиле үзүлүп калышы толук мүмкүн. Бирок чындыкты таамай айтканы алардын чынчыл экенин далилдей алат. Ошондой эле булар достукка бекем адамдар болушат. Кандай учур болбосун досторуна колунан келген жардамын берүүгө умтулушат. 3 санынын алдында төрөлгөндөр эмгекчил болушат. Алар көп кыймыл жасоо - жаштыктын эликсири деп түшүнөт.
"РусГидро" компаниясы Жогорку Нарын ГЭС каскады боюнча Гаагадагы сотко доо арыз даярдалып жатканы боюнча Кыргыз тарапты кабардар кылды. Бул тууралуу компаниянын башчысы Николай Шульгинов акционерлердин жыйналышында айтканын орусиялык басылмалар жазып чыгышты. "Кыргыз тараптын чакыруусу менен биздин делегация сүйлөшүүлөрдү улантуу үчүн эртең же бүрсүгүнү жөнөйт. Бирок биз натыйжалуу жыйынтыктарды күтпөйбүз. Мындан тышкары биз Гаагадагы эл аралык сотто талашты кароо боюнча иш-чараларды ишке ашырабыз, Кыргыз тарапка бул тууралуу айтылган. Материалдар бейтарап сотуна жөнөтүлгөн. Калыстардын курамы бекитилген соң бул сотко доо арыз даярдалып жөнөтүлөт", - деди "РусГидронун" башчысы. Эске салсак, 2012-жылы кол коюлган Орусия жана Кыргыз өлкөсүнүн өкмөттөр аралык макулдашуусуна ылайык, Жогорку Нарын ГЭСтеринин каскады тең үлүштө курулуп жана пайдаланууга берилмек. 2014-жылы курулуш иштери башталып, 2015-жылы каржылануу жагы кечиктирилип жатканына байланыштуу макулдашуу боюнча маселелер көбөйө баштаган. 2015-жылдын аягында ал кездеги президент Алмазбек Атамбаев Орусия аталган долбоорду ишке ашыра албай турганын айткан. 2017-жылы 10-июлда өлкөгө ГЭСтерди куруу боюнча Кыргыз өкмөтү менен "Лігласс" чех компаниясынын ортосунда келишимге кол коюлган. Чех компаниясы 30 банктык күн ичинде Кыргыз тараптын орусиялык "РусГидро" ишканасына болгон 37 миллион доллар карызын төлөп бериши керек эле. Бирок чехиялык компания бул сумманы өз убагында төлөп бере алган эмес.
Бүгүн, 28-августта Борбордук шайлоо комиссиясынын жыйыны өттү. Анда Осмон Турдумамбетовго Жогорку Кеңештин мандаты тапшырылды. Ал Алтынбек Жунус уулунун ордуна депутат болуп келди.
Кечээ, 13-ноябрда Бишкек - "Манас" аэропорту унаа жолунда үрөй учурган жол кырсыгы катталды. Бул тууралуу порталына Чүй облустук Жол кыймылынын коопсуздугун камсыздоо башкы башкармалыгынан билдиришти. Маалыматка ылайык, саат 8:00 чамасында Хонда фит үлгүсүндөгү унаасы менен бараткан 1991-жылы туулган М.Ш.О. аттуу айдоочу рулга ээ боло албай калып, жолду бөлүп турган тосмону сүзгөн.
"Мумия" тасмасы (3Д форматта) 12:10, 14:30, 16:50, 19:10, 21:30, 23:50; Көк зал "Албарсты" тасмасы. 10:50, 12:50, 14:50, 16:50, 18:50, 20:50, 22:50; Жашыл зал "СПАРК. "Чудо-женщина" тасмасы (3Д форматта). Кызыл зал "Эл укпасын" тасмасы. 10:20, 12:10, 14:00, 15:50, 17:50, 19:50, 21:50, 23:40; Ретро зал "Апамды издеп" тасмасы. "Шаардык келин Шарапат-2" тасмасы. 12:20, 16:10, 20:00, 23:50; Замандаш зал "Махабат" тасмасы. 11:00, 14:20, 17:40, 21:00;
Быйыл Өзгөчө кырдаалдар министрлиги 58 заманбап өрт өчүрүүчү техникаларды жана 300 даана өрт өчүрүүчүлөрдүн атайын кийими сатылып алынды. Бул тууралуу өзгөчө кырдаалдар министри Бообек Ажикеев маалымат жыйында билдирди. Анын айтымында, тилсиз жоо менен күрөшүүдө жаңы техникаларды колдонуу натыйжалуу болууда. " Жаңы технологияларды алганыбыз ӨКМнын ишин жеңилдеткени көрүнүп турат. Мисалы, "Дордой" базарында контейнерден чыккан өрттү айтсак болот. Ал жерде материалдык чыгым көп болду. Бирок жаңы технологиялардын жардамы менен адам өмүрүнө коркунучтарды жоюп, убагында тилсиз жоо менен күрөшүүгө мүмкүнчүлүк түзүлдү", - деди Ажикеев.
Мурдагы премьер-министр Темир Сариев УКМКнын СИЗОсунда 30-сентябрга чейин камакта калтырылды. Бул тууралуу анын адвокаты Тимур Султанов билдирди. Анын айтмында, Сариевдин баш коргоо чарасы 4-августта түндө Биринчи Май райондук сотунда каралды.
Казакстандын "Кайрат" футболдук клубунун байкоочу кеңешинин төрагасы Кайрат Боранбаев Гүлжигит Алыкулов тууралуу оюн айтты. "Алыкулов 20 жашка дагы чыга элек. Биз акыркы эки жылда ага байкоо салып жүрдүк. Ал ар бир оюнда ага бир нерсе жетишпегендей ойнойт, бул абдан жакшы көрүнүш. Мени уккулачы, ал 20 жашында мыкты командада, тагыраагы "Кайрат" клубунда ойноп жатат. Мен ойлойм ал бизден дагы мыкты деңгээлде өсөт жана ийгиликтүү футболчу болот ", - деп билдирген ал.
Өзбекстандын премьер-министри Абдулла Арипов Кыргызстанга жумушчу сапары менен келди. Бул тууралуу министрлер кабинетинин басма сөз кызматынан билдиришти. Маалыматка ылайык, Абдулла Ариповду «Ош» Эл аралык аэропортунда Кыргызстандын министрлер кабинетинин төрагасы Акылбек Жапаров тосуп алды. Бүгүн эки өлкөнүн өкмөт башчылары эки тараптуу жолугушуу өткөрүп, ошондой эле Кыргыз Республикасынын президентинин чек арага жакын облустардагы ыйгарым укуктуу өкүлдөрүнүн жана Өзбекстан Республикасынын чектеш облустарынын акимдеринин кеңешинин төртүнчү жыйынына катышат.
"Бүгүн, 24-октябрда Конституциялык палатанын Алмазбек Атамбаевдин экс-президент макамынан ажыратылышы боюнча чыгарган чечими бизди канааттандырган жок", - деп КСДПнын юристи Нурбек Касымбеков журналисттердин суроолоруна жооп берип жатып билдирди. "Жогорку Кеңеш, Башкы прокурорго жаңы милдеттерди жүктөдү деп биз өзүбүздүн аргументтерибизди бергенбиз. Бул милдеттерди жүктөгөнүн жоопкер тарап дагы мойнуна алды. Конституциялык нормада жазылгандай, эгер жаңы милдеттер жүктөлгөн болсо, ал мыйзам артка өткөн мезгилге иштебейт. Бирок ошого карабастан ушундай чечим кабыл алды. Дүйнөлүк практикада дагы мыйзам артка иштебеши айтылган. Бул мыйзам бир эле Атамбаевге эмес президент Сооронбай Жээнбеков деле экс-президент болуп калса ага да иштейт.
Ырчы Анжелика Инстаграм баракчасына сүйүктүүсүнөн гүл алган видеосун жүктөп, астына төмөндөгүдөй билдирүү калтырды. "Мен кандай болсом, ошондой сүйөт. Кыздар, баарыбыз ушундай көңүл бурууга татыктуубуз. Балким, дагы бир жолу мактанганым үчүн кээ бирөөлөрдүн кыжыры келип жаткандыр, бирок ошентсе да бөлүшө берем. Мен мактангым келет, мага бүгүн уруксат бергиле. Азыраак сүйлөп, көбүрөөк көңүл буруу керек. Бул кереметтерди эч ката албай койдум. Айрым айымдар жөнү жок эле күйөөлөрүн менден кызгана беришет, уят. Мага бул мырзадан башка эч ким керек эмес", - деп жазган билдирүүсүндө.
22-августта дүйнөгө белгилүү ырчы, композитор, ааламды дүңгүрөткөн хит ырлары менен таанылган Тото Кутуньо 80 жаш курагында каза болду. Анын"Льіталіано", "Сэрэната", "Соло Ноі", "Донна, Донна Міа" жана "Эмозіоні" аттуу ырлары бүгүнкү күнгө чейин популярдуу.  порталы бүткүл дүйнө жүзүндөгү коомчулуктун сүймөнчүгү болгон инсандын бейнесине көз чаптырып көрдү. Тото Кутуньо 1943-жылы 7-июлда Италиядагы Тоскана аймагындагы Масса-Каррара облусунда жайгашкан Фоздиново шаарында туулган. Ага Сальваторе деген ысым ыйгарылган. Кичинекей Сальваторе музыка менен Аскер-деңиз флотунда кызмат өтөп, аскердик оркестрде труба черткен атасы тааныштырган. Анын артынан ал да бул аспапты өздөштүрүп, өз алдынча урма аспаптарда жана аккордеондо ойногонду үйрөнгөн. Тото беш жашында катуу стресске кабылып, кийинки жашоосуна чоң таасирин тийгизген окуя болгон. Анын бир тууган эжеси түшкү тамактануу учурунда күтүүсүздөн каза болуп калат. Бул трагедия аны ушунчалык таң калтыргандыктан, ал шайыр жана бейкапар баладан олуттуу жана ойчул балага айланып кеткен. Ал көбүнчө ойлуу, кайгылуу жүрчү. Ыр жазуу идеясы Кутунього Специя шаарында келген. Ал бош убактысында деңизде сүзүү жана кыялдануу менен өткөрүп, мындай романтикалык маанай жигитти өзүнүн эмоцияларын жана сезимдерин музыка аркылуу билдирүү чечимине алып келген. Тото алгачкы жолу 13 жашынан музыкалык сынакка катышып, анда 3-орунга ээ болгон. 19 жашына чейин Кутуньо жергиликтүү музыкалык топтордо урма аспапатарда ойногон. Андан соң Г-Уніт ансамбли менен Финляндияга 6 айлык турга чыккан. Ал жактан келип өзүнүн "Тото э Таті" тобун негиздеген. Топ менен биргеликте Италияда гастролдорго чыгып, ыр жаза баштаган. Бул топто ал барабанчы болуп, топтун ишмердүүлүгүн ийгиликкоштоп, Cаросэлло Рэcордс аттуу ири рекорддук компания менен келишим түзүүгө жетишкен. Ал эми солист катары ал "Сан-Ремо" фестивалында жаңы Албатрос тобунда дебют жасаган (жалпысынан бул фестивалга 15 жолу катышкан). Биринчи чыныгы ийгилик Тото Кутунього 1977-жылы Майк Бонджорно менен бирге жазылган Донна Міа ыры менен келген. Ошол эле учурда Кутуньо Жонни Холлидэй жана Далида сыяктуу атактууларга көптөгөн ырларды жазган. Ал эми анын Адриано Челентано аткарган Солі ыры узак убакыт бою хит-параддын туу чокусунан түшкөн эмес. 1980-жылы Кутуньо "Сан-Ремо" фестивалына кайрадан катышып, Соло ноі ыры менен хит-параддарда экинчи орунду ээлеп, ошол жылдын эң көп сатылган жыйырма синглинин катарына кирген. Кутуньо "Л’італіано" ырын Челентано үчүн жазган. Бирок ал бул чыгарманы аткаруудан баш тарткандан кийин, композитор өзү аткарууну чечкен. Аталган чыгарманы да 1983-жылы "Сан-Ремо" фестивалында ырдап, ал дароо эле хитке айланган. Чыгарма миллиондогон нускада сатылып, көптөгөн музыканттар тарабынан аткарылган. Аталган сынакта 5-орунга ээ болсо да, көрүүчүлөрдүн тандоосу жана добушунун жыйынтыгы менен 1-орунду алган. Бул ыры азыркыга чейин популярдуулугун жоготпой келет. Ийгиликтин туу чокусунда турган музыкант 1990-жылы дүйнөлүк "Евровидение" сынагына Інсіэмэ аттуу ыры менен катышып, жеңишти багындырган. Миллиондогон айымдарды суктандырганы менен дүйнөлүк деңгээлдеги ырчынын жанында бир эле аял болгон. 27 жашында үйлөнгөн Кутуньо көп балалуу болууну кыялданган. Бирок жубайынын биринчи төрөтү ийгиликсиз болуп, ал эне болуу мүмкүнчүлүгүнөн ажырап калат. Ага карабай ырчы жубайы менен өмүрүнүн аягына чейин өмүр сүргөн. Ырчынын 1989-жылы туулган Нико аттуу уулу бар. Ага мураскорду стюардесса болуп иштеген айым төрөп берген. Бирок бул нерсе дагы анын жубайынын кетүүсүнө себеп боло алган эмес. Ырчы никесиз уулу тууралуу жубайына өзү айтканын, анын туура кабыл алганын, баласы алардын үйүнө барып жакын байланышта экенин айткан жайы бар. 2007-жылы Тото Кутунього рак диагнозу коюлган. Ага татаал операция жасалып, андан кийин интенсивдүү химиотерапия алып, бир нече жыл бою реабилитациядан өткөн. Ден соолугуна карабай, ал дүйнө кыдырып концерт берүүсүн токтоткон эмес.
Базар-Коргон районундагы "Жаркынай базарынын" соодагери Чынара Гуламидинова 18-апрелден бери базарда жайгашкан дүкөнүн иштеткенге жергиликтүү соодагерлер каршы болуп жатканын айтып кайрылды. "Базар-Коргон районунун акими 4-апрелдеги окуядан кийин дүкөндү 3 күнгө жаап тур деген. Мен макул болуп, айтканын кылдым. 18-апрель күнү аким келип, "дүкөндү иштете бер, сага тополоң салган адамдардын ишин милиция менен прокуратура карайт" деди. 21-апрель күнү дүкөндү иштеткенге базарга бардым. Апам дагы жанымда болчу. Бирок базардагы сатуучулар "сен Баткениңе кетпедиңби, дүкөнүңдү иштетесиңби?" деп ызы-чуу салышты. Анын айынан апам башынан жаракат алып, ооруканада дарыланууда. Мен бул боюнча аймактык милиция кызматкерлерине кайрылсам, "митингчилерди карап отура берелиби, булар сени иштетпеди же бизди иштетпеди. Жогору жактан бизге тийиштүү буйруктар түшпөй жатат. Биз бул маселени чече албайт экенбиз, буларга колубуз да тие албайт, бир нерсе болсо арызданып жатып калышат, дүкөнүңдү иштете албайт окшойсуң" деп кетип калышты. Мен дүкөн иштетип, ошол менен жан багам. Эмне себептен ишкердигимди кимдир бирөө токтотуп койгонго акысы бар. Менин укугумду коргоп бере ала турган укук коргоо органдарына акыркы 5 күндөн бери кайрылып жатып, эч бир жооп ала алган жокмун. Мен азыр ур-токмокко алынганым боюнча эмес, базардагы дүкөндү иштетпей жатышкан сатуучуларга чара колдонуп берүүнү суранам", - дейт Чынара Гуламидинова. Ал эми Жалал-Абад ОИИБинин басма сөз кызматы 21-апрель күнү жогорудагы айтылган окуя боюнча арыз түшкөнүн тастыктады. "21-апрелде Базар-Коргон РИИБине Чынара Гуламидинова арыз менен кайрылган. Арызында ал базардагы мөмө-жемиш сатуучу дүкөндө соода кылууга келген учурда базардагы сатуучулар ага каршылык көрсөтүп, иштетпей жатканын айткан. Жазылган арыз боюнча учурда тергөө амалдары жүргүзүлүп, тийиштүү адамдардан түшүнүк каттар алынган. Учурда бул боюнча соттук-медициналык экспертизалар дайындалды" , - деп айтылат маалыматта. Окуя боюнча ИИМге порталы тийиштүү суроолор менен кайрылып, басма сөз кызматынын жетекчиси Бакыт Сейитов буларды билдирди. "Базар-Коргон базарындагы окуя боюнча маалыматтар бизге азыр гана белгилүү болду. Андыктан жергиликтүү тескөөчүдөн окуя боюнча канча арыз келип түшкөнүн, эмне себептен окуяга тийиштүү чара колдонулбаганын тактап чыгабыз. Эгерде окуянын ырбашына укук коргоо органдарынан күнөөсү бар экени аныкталса, же окуяга салкын мамиле кылынып келсе, ал кызматкерлерге тийиштүү чаралар колдонулат. Андыктан сиздер менен биргеликте бул окуяны толук жыйынтыктайбыз" , - деди ал. Эске салсак, Жалал-Абад облусунун Базар-Коргон районундагы "Жаркынай базарынын" соодагери сабалып, ага базар башчы үстөмдүк кылып, акча талап кылганын 14-апрелде порталына Чынара Гуламидинова билдирген . Мындан көп өтпөй, бул окуянын экинчи жагы - базар жетекчилигинин атынан базар башчысынын кызы Айдай Чоноева жогоруда айтылган сөздөр жалаа экенин айткан.
Өткөн сутка ичинде CОВІД-19 илдетинен каза болгондор катталган жок. Бул тууралуу республикалык штабдан билдиришти. Жалпы: 1412. Стационарда дарыланууда – 581 бейтап, алардын ичинен: 2 адам - канааттандырарлык абалда; 383 - орто оордукта; 166 - оор абалда; 30 - өтө оор абалда.
О! Мобилдик оператору региондордо тейлөө түйүнүн кеңейтүүнү улантууда жана Ошто төмөнкү дарек боюнча О!Сторэ дүкөндөр тармагынын кезектеги филиалын ачып жатат: Навои көчөсү, «Пекин» соода борборунун маңдайында. Дүкөн күн сайын 09:00дөн 19:00гө чейин ачык, тыныгуусуз жана дем алышсыз иштейт. « Бул О! түйүнүнүн кардарлар үчүн мобилдик кызматтардын толук спектрин сунуштай турган Ош шаарындагы жетинчи О!Сторэ дүкөнү болуп саналат. Кадамдык жеткиликтүүлүктө болуу жана шаар үчүн кошумча мүмкүнчүлүктөрдү түзүү биз үчүн маанилүү – жаңы жумушчу орундар жана Ош шаарынын тургундарына гана эмес, Кыргызстандын түштүк баш калаасынын меймандары үчүн дагы сапаттуу байланыш кызматтарына ыңгайлуу жеткиликтүүлүк» , – деп белгиледи О! сатуу жана тейлөө кеңселерин өнүктүрүү боюнча кызматтын жетекчиси Равшан Бакиров. Жаңы дүкөндүн ачылышынын урматына салт боюнча аксессуарларга -20%га чейинки арзандатуулар жарыяланат! Акция 2021-жылдын 27-ноябрына чейин (камтуу менен) жүрөт. Акция боюнча товардын саны чектелүү. Муну менен эле бүтүп калбайт! Биздин сунуштар: кг сайтынан каалаган смартфонду онлайн тапшырык кылган учурда АКЫСЫЗ +20 ГБ; Рэалмэ жана Тэcно жаңы линейкасынын смартфондорун сатып алган учурда баланска 10% кешбэк; Блаcквіэw супер корголгон смартфондорду сатып алган учурда баланска 1000 сом кешбэк. О!Сторэ дүкөндөрүнө төмөнкүлөр үчүн келиңиз: Сиздин тариф боюнча бардык маселелерди чечүү, керектүү кызматты кошуу, детализация алуу; Жоголуп кеткен учурда СІМ-картаны калыбына келтирүү; Балансты комиссиясыз толуктоо; Болгону жарым сааттын ичинде смартфонду бөлүп төлөөгө же кредитке тариздөө; Мобилдик түзүлүштөр үчүн аксессуарларды сатып алуу; « Мой О! » тиркемесиндеги «О!Деньги» капчыгынын каражаттарын комиссиясыз накталай акчага айландыруу жана көптөгөн башка нерселер. Сизге жакын филиалдын дарегин осторэ.кг сайтынан билсеңиз болот. О! Мобилдик оператору – ар дайым жаныңда ! Кредит «Дос-Кредобанк» тарабынан берилет, банк кредитти берүүдөн баш тартууга укуктуу. «Дос-Кредобанк» ААК КР УБ лицензиясы: № 037. «О!Деньги» сервиси «Грин Телеком Сервис» ЖЧК тарабынан көрсөтүлөт.
Казакстандын Костанай шаарында өтүп жаткан "Алтын микрофон - 2023" эл аралык сынагына Кыргызстандын атынан 18 жаштагы ырчы Нурдөөлөт Деркембаев катышууда. Бул тууралуу өзүнө байланышканыбызда маалым болду. "Алтын микрофон" эл аралык сынагына Ислам Курманбеков аттуу агайым аркылуу катышып калдым. Сынак 19-21-апрель аралыгында өтөт. Мен профи категориясында ырдап жатам. Биздин өлкөдөн менден башка дагы бир катышуучу келди. Өзүм жөнүндө айтсам, Ысык-Көлдүн кулуну болом. Учурда Мураталы Күрөңкеев атындагы Кыргыз мамлекеттик музыкалык окуу жайынын эстрада бөлүмүнүн 3-курсунда окуйм", - дейт ал. Белгилей кетсек, "Алтын микрофон" эл аралык сынагына Кыргызстан, Армения, Болгария, Украина, Казакстан, Өзбекстан өлкөлөрү катышууда. Аталган өлкөлөрдүн ар биринен калыстар тобу шайланган.
Республикада өсүмдүк майга болгон баа бир жыл ичинде бир жарым эсеге жогорулады. Мындай маалымат Улуттук статистикалык комитети тарабынан белгилүү болду. Комитет өлкөнүн 18 калктуу конушу боюнча өсүмдүк майынын баасына мониторинг жүргүзгөн. "Күн карама майынын чекене баалары республика боюнча орточо эсеп менен 173 сом 98 тыйынды, пахта майынын баасы 179 сом 25 тыйынды түздү", - деп айтылат билдирүүдө. Күн карама майынын жогорку баалары Кара-Суу (184,61 сом), Ош (183,85 сом) жана Нарында (183,60 сом) байкалган. Ал эми пахта майына болгон баа Токмок (196,16 сом), Жалал-Абад (186,13 сом) жана Токтогул (184,78 сом) шаарларында салыштырмалуу жогору экени аныкталды. Өткөн жылдын тийиштүү айына салыштырмалуу пахта майына баанын максималдуу өсүшү октябрь айында Кербенде 1,9 эсе, Ноокат, Өзгөн жана Покровка айылында 1,8 эсеге катталды.
Баткенде салмагы дээрлик 3 тонна контрабандалык лимон кармалды. Бул тууралуу Мамлекеттик бажы кызматы билдирет. Маалыматка ылайык, Баткен облусунун Караван айылында М.М. (башкы тамгалар өзгөртүлдү) аттуу Кыргыз жаранынын башкаруусунда Мэрcэдэс-Бэнз үлгүсүндөгү унаа текшерилген. "Унаадан жалпы салмагы 2 тонна 775,5 килограмм түзгөн лимондор табылган. Жүктүн бажылык тариздөөдөн өткөндүгүн тастыктаган эч кандай документтери болгон эмес", - деп айтылат билдирүүдө. Мамлекетке келтирилген зыяндын суммасы 138 миң 775 сомду түздү.
Өлкөдөн Өзбекстанга мыйзамсыз унаа алып өтүүгө аракет кылган жаран кармалды. Бул тууралуу УКМКнын Чек ара кызматынан билдиришти. Билдирүүдө айтылгандай, Жалал-Абад облусунун Аксы районундагы Таза-Суу жерлигинде чек арачылар Кыргыз жаранынын башкаруусунда Даэwоо-Нэхіа үлгүсүндөгү унааны кармашкан. Текшерүү учурунда айдоочуда унаага тиешелүү документтер чыккан эмес. Ал унааны Өзбекстанга мыйзамсыз алып өтүүгө аракет кылган.
"Адилеттүүлүк үчүн" комитети 2019-жылдын 13-майында өткөн "2020-жылы өтүүчү парламенттик шайлоонун укуктук тобокелчиликтери" аталышындагы тегерек столдун резолюциясын кабыл алды. Анын негизинде комитет президентке жана Жогорку Кеңешке шайлоо боюнча талаптарын койду. Коюлган 6 талаптын ичинде "шайлоо өнөктүгүнүн мөөнөтүн 3 айга узартып жана үгүттөрдө дебаттарга басым жасоо" да бар. Тегерек столго удаа эле Жогорку Кеңештин депутаты Бакыт Төрөбаев шайлоо алдындагы үгүт жүргүзүүдө ырчы-чоорчулардын бекер концерттерин уюштуруп, пайдаланууга тыюу салууну демилгеледи. Буга байланыштуу порталы "Шайлоо өнөктүгүн ырчылардын концертисиз, накта атаандаштыкка негизделген дебаттар аркылуу өткөрүп, 3 айга узартуу сунушталууда. Туура демилгеби?" деген собол салды. Саясатчы Адахан Мадумаров эки жыл мурун Шайлоо кодексине өзгөртүү, түзөтүүлөр боюнча мыйзам долбоорун жазып, киргизгендерин эскертти. “Анда ак же көк деген жооп болгон жок. Президент, Жогорку Кеңештин мурдагы төрагалары, экс-премьер-министрлер менен жолукканда дагы бул маселени айткам. Андан кийин ак же көк деген жооп болгон жок. Бул шайлоонун адилеттүү өтүүсүнө кызыкдар эмеспиз деген ишарат. Элдин каалоосундай шайлоо өткөрүүгө бүгүнкү бийлик кызыкдар эмес. Мыйзам долбоорунда бир жерге эки саат сайын ар кандай партиялар барып, элдин башын айландырбай, бардык маселе дебаттар аркылуу чечилиши керек. Ошондо жогорудагы маселелер өзүнөн-өзү токтойт. Анда акындардын, артисттердин, цирктеги клоундордун дагы кереги жок болот. Алардын тили менен эмес, талапкер өзүнүн тили менен сүйлөп көрсүн. Ошондо алардын акылы, ой-жүгүртүү деңгээлдери кандай экени билинмек. 15тен кем эмес багыттагы маселелер боюнча телетаймаш болуш керек. Ошондо эл таразага салмак. Бүгүнкү келген депутаттар каптын ичине салынган мышык болуп жатпайбы. Эл алар ким экенин билишпейт. Ошон үчүн Жогорку Кеңеш менен элдин ортосунда байланыш жок. Булар эл өкүлдөрү эмес, партиянын өкүлдөрү. Парламенттик шайлоо бүткөндөн кийин бир телеканал түз эфир уюштурган. Анда “Мына силер колдоп жүргөн жигиттер башка мамлекеттин өкүлү болуп чыкты, силер өзүңөрдү ыңгайсыз сезбейсиңерби?” деген суроого ырчылар “бул биз үчүн бизнес” деп жооп беришти. Бир аз уялып жатабыз деген сөз болгон жок. Ким төлөп берсе ырдай беребиз дейт. Анда алардын адамдык касиети кайда? Акчанын артынан эмес, адамдын артынан түшкөн артисттер деле бар. Мен жолугушууларды атайын ырчыларды чакырып, концерт коюп өткөрбөйм. Жолугушуу бүткөндөн кийин чай да бербейм”, - дейт Мадумаров.
Ош шаарында бөтөлкөлөшүн өлтүрдү деп шектелип 27 жаштагы адам кармалды. Бул тууралуу бүгүн, 1-ноябрда Ош ШИИБинин басма сөз кызматынан билдиришти. Маалыматка ылайык, 1-ноябрга караган түнү Ош ШИИБинин нөөмөт бөлүмүнө 40-45 жаштар чамасындагы азиат улутундагы адамдын жансыз денеси табылгандыгы тууралуу билдирүү келип түшкөн. Иликтөө иштеринин натыйжасында каза болгон адам туруктуу жашаган жери жок 1966-жылы туулган А.Тохтыев экендиги аныкталган. Кийин аталган кылмышка шектелип, Ноокат районунун 27 жаштагы А.А. аттуу тургуну кармалган. Шектүү кылмышты моюнуна алып, маркум менен спирттик ичимдик ичип отуруп, пикир келишпестиктен жаңжал чыгып аягы өлүм менен аяктаганын билдирген.
Кыргыз эли 95 жаш курагында дүйнө салган Кыргыз Эл акыны, Кыргыз Республикасынын Баатыры Сүйүнбай Эралиев менен коштошту. Акын менен коштошуу зыйнаты Токтоболот Абдумомунов атындагы Кыргыз драма театрында өтүп, анын сөөгү "Ала-Арча" көрүстөнүнө коюлду. Сөөгүн жерге берүүгө баргандар кезек менен топурак салышты. Андан соң гүлчамбар коюлуп, куран окулду. Акынды акыркы сапарга узатууга өкмөт башчы Сооронбай Жээнбеков , КРнын Президентинин Аппаратынын башчысы Фарид Ниязов , Жогорку Кеңештин депутаты Садык Шер-Нияз, казак элинин акыны, жазуучусу Мухтар Шаханов жана маркумдун жакын санаалаштары катышты. Сүйүнбай Эралиев 1921-жылы 15-октябрда Талас облусуна караштуу Үч-Эмчек айылында туулган. 1948-жылдан тарта СССР Жазуучулар союзунун мүчөсү. 1974-жылы "Кыргыз Эл акыны" ардактуу наамын алган. 1981-жылы акын А.А.Фадеев атындагы Бүткүл союздук адабий сыйлыкка татыктуу болгон. 1986-жылы "Кыштак кечтери" аттуу китеби үчүн (1985-жылы басылып чыккан) Кыргыз ССРинин Токтогул атындагы Мамлекеттик сыйлыгын алган. 1998-жылы Казакстандын адабият жана өнөр тармагындагы Эл аралык Жамбыл атындагы сыйлыгы ыйгарылган. 2000-жылы кыргыз жана казак элдеринин ортосундагы достукту чыңдоодогу зор салымы үчүн Казакстан Республикасынын "Алтын көпир" аттуу Эл аралык сыйлыгы берилген. Улуу Ата Мекендик согуштун І даражадагы ордени, ІІІ жана І даражадагы Манас ордендери, Ардак грамоталар жана көптөгөн медалдар менен сыйланган.
Бүгүн, 20-январь, күнгө шаршемби. Саясий окуялардан кабардар болууга үлгүрбөй калсаңыз, бул материал сиз үчүн.  порталы күн ичинде орун алган "туздуу" саясий окуялардын топтомун сунуш кылат. Ош шаарындагы 3 шайлоо тилкесинде добуштар кайра саналат Бүгүн, 20-январда Борбордук шайлоо комиссиясынын кезектеги жыйынында Ош шаарынын №5319, №5320, №5559 шайлоо тилкелеринде шайлоочулардын добуштарын кайра эсептөөнү жүргүзүү жөнүндө каралды. Буга чейин президенттикке талапкер Курсан Асановдун арызы боюнча БШК мүчөлөрүнө 3 шайлоо тилкеси боюнча добуштарды кайра саноону аталган комиссиянын жумушчу тобу сунуштап жатканы маалымдалган. Жыйында добуш берүү жашыруун өтүүсү керек. " Эгер кайра саноодо талапкер айткан добуштар аныкталбай калса, ким жоопкерчилигин тартат?",- деген суроо коюлду. Буга карата Абдыжапар Бекматов: "Биринчиден, бул маселе боюнча биздин системдин тактыгын, аныктыгын көрсөтүү керек. Арыз берүүчүнүн жоопкерчилиги ал экинчи маселе. Алар өзү добуштардын жашыруундугу боюнча мыйзамды бузуп жатат. Бирок бул кийинки маселе", - деди. БШКнын мүчөсү Акылбек Сариев : "Биз азыр добуштарды саноого жол берсек, башкалар дагы ушундай арыздар менен кайрылышы мүмкүн", - деген пикирин билдирди . Ал эми БШКнын башка мүчөсү Гүлнара Журабаева : "Биз, тескерисинче, кайра добуш саноо боюнча сунушту кабыл алсак, систем туура иштеп жатканын жана добуштарды саноодо махинациялар жасалбай турганын көрсөтө алабыз", - деген оюн айтты. Ошентип Курсан Асановдун арызы боюнча БШКнын жумушчу тобунун сунушталган чечиминин долбоору добушка коюлуп, анда БШКнын 11 мүчөсү макул, 1 мүчөсү каршы деген добушун берди. Жыйынтыгында Ош шаарындагы №5319, №5320, №5559 шайлоо тилкелери боюнча добуштарды кайра саноо чечими кабыл алынды. БШКнын төрайымынын орун басары Абдыжапар Бекматов жакынкы арада шайлоонун расмий жыйынтыгы жарыялана турганын билдирген. Мөөнөтүнөн мурда президенттик шайлоо 10-январда өткөн. Парламентте Дамирбек Назаров Жогорку Соттун судьясы болуп шайланды Бүгүн, 20-январда парламентте Дамирбек Назаров Жогорку Соттун судьялыгына талапкерлиги каралды. Анын талапкерлигин президенттин милдетин аткаруучу Талант Мамытов парламентке сунуштаган. Депутат Дастан Бекешев судьялыкка талапкерге декларациясы тууралуу суроо берди. "Өзүңүз билгендей, бир нече судьяга "мыйзамсыз баюу беренеси менен кылмыш иши козголду. Ошондуктан менде мындай суроо пайда болду, сиз декларация толтургансызбы? Жылдык кирешеңиз канча?", - деди Бекешев. Дамирбек Назаров жылына 400-450 миң сом киреше таба турганын айтты. "Менин Ноокен районунда 2 бөлмөлүү үйүм бар, 17 сотых үлүш жерим бар. Андан сырткары келинчегимдин атында да айрым мүлктөр бар. Мунун баары декларацияда көрсөтүлгөн. Жылдык кирешем 400-450 миң сомду түзөт", - деди Назаров. Жыйынтыгында 92 депутат Назаровдун талапкерлигин колдосо, 1 депутат каршы болду. Көпчүлүктүн добушу менен Дамирбек Назаров Жогорку Соттун судьясы болуп шайланып, Жогорку Кеңеште ант берди. Депутат мигранттардын Орусияга кетүүчү жол акысын төлөп берүүнү сунуштады Бүгүн, 20-январда Жогорку Кеңештин жыйынында депутат Акылбек Жапаров мигранттардын Орусияга кетүүчү жол акысын төлөп берүүнү сунуштады. Ал билдиргендей, Кыргыз өлкөсүндө пандемиянын кесепетинен 500 миңге жакын адам жумушсуз калган. Анын айтымында, Москва шаарынын мэри Сергей Собянин Орусиядагы бош жумуш орундарынын тизмесин жарыялаган. "Азыр бизде 500 миңге жакын адам жумушсуз отурат. Собянин аларга жумушчулар жетишпей жатканын айтса, биз билеттер боюнча маселени чече албай жатабыз. Керек болсо эшелон-эшелон кылып поездде балдарыбызды жеткиргенге аракет кылышыбыз керек. Билеттердин баарын өкмөт субсидия кылып бериши керек. Орустун акчасын - 5-10 миллиард рубль алып, балдардын билетин алып берели. Бир-эки жылда кайра өздөрү төлөгөндөй кылып. Милициянын маалыматы боюнча, азыркы тапта уурулук көбөйүп жатат. Албетте, эл ачка калса - уурдайт да", - деди Акылбек Жапаров. Ооруканаларга жумшалган каражаттар боюнча толук отчёт берилбей калганы айтылды Бүгүн, 20-январда өкмөт башчынын милдетин аткаруучу, биринчи вице-премьер-министр Артём Новиков коронавирус инфекциясынын биринчи толкуну маалында мамлекеттик, муниципалдык жана жергиликтүү бийлик органдарынын жасаган иштеринин эффективдүүлүгүн, ошондой эле финансылык, гранттык каражаттарды, гуманитардык жардамдарды рационалдуу пайдалануу маселеси боюнча ишмердүүлүгүнүн натыйжалуулугун текшерүү боюнча ведомстволор аралык жумушчу комиссиянын маалыматтын укту. Бул тууралуу өкмөттүн маалымат кызматынан билдиришти. Маалыматта жумушчу комиссия мүчөлөрү тарабынан өлкөгө келген медициналык, гуманитардык жардамды кабыл алуу жана эсепке алуу боюнча ачык-айкын жана так системдин болбогондугу тууралуу тыянак чыгарылганы айтылат. "Өлкөгө берилген жардам тууралуу маалымат менен ооруканаларга түшкөн жардам тууралуу маалымат экөөнүн ортосунда айырмачылыктар чыккан фактылар аныкталган. Мындан тышкары пандемияда, багыты өзгөртүлгөн ооруканалар жана "Семетей" госпиталына жумшалган финансылык каражаттар боюнча мамлекеттик органдар тарабынан толук кандуу отчёт берилген эмес. Жыйындын соңунда ведомстволор аралык жумушчу комиссия тарабынан берилген фактыларды талкуулоо үчүн өлкөнүн Коопсуздук кеңешинин кароосуна жана коомго жарыялоо боюнча сунуш киргизилди", - деп жазылат маалыматта. Ал эми Саламаттыкты сактоо министрлигине комиссия тарабынан жүргүзүлгөн анализдин жана сунуштамалардын негизинде саламаттыкты сактоо системиндеги кемчиликтерди жоюу боюнча иш-чаралардын планын даярдап чыгуу тапшырмасы берилгени маалымдалат.
Ошто оор жүк ташуучу унаа оодарылып, айдоочу жаракат алды. Маалыматты бүгүн, 10-январда ӨКМнын маалымат кызматынан кабарлашты. "Ноокат районунун Ноокат-Көк-Бел унаа жолунун 15-чакырымында (Котормо айылы) КамАЗ үлгүсүндөгү оор жүк ташуучу унаа жолдон чыгып, оодарылып кеткен. Кырсыктын кесепетинен унаанын айдоочусу жаракат алган.
Кыргыз өлкөсүндө аралыктан иштөөнү Эмгек кодексине киргизүү сунушталууда. Бул тууралуу порталына Саламаттыкты сактоо жана социалдык өнүктүрүү министрлигинин басма сөз кызматынан тастыкташты. Тиешелүү өзгөртүүлөр аталган министрлик тарабынан коомдук талкууга коюлду. "Бүгүнкү күндө Эмгек кодексинде аралыктан иштөөнү жөнгө салуу каралган. Бирок ал керектөө жана кол өнөрчүлүк товарларын өндүрүү менен байланышкан милдеттерди аткарышса гана. Бул ченемдерди жумушчулардын ар кандай категорияларынын ишин жөнгө салууда колдонуу мүмкүн эмес. Ошондуктан Эмгек кодексине ө згөртүүлөр киргизилсе аралыктан иштөөнү мыйзамдуу түрдө бекемдөөгө мүмкүнчүлүк берет. Долбоордо аралыктан иштөө дегенде эмгек милдеттерин жумуш берүүчүнүн, анын филиалынын же анын өкүлчүлүгүнүн чегинен тышкары жерде эмгек милдеттерин аткаруу деп айтылат.
Бүгүн, 1-февралда Бишкек шаарындагы Каба уулу Кожомкул атындагы спорт ордосунда Кыргыз Республикасынын Эмгек сиңирген артисти Гүлжигит Сатыбековдун шоу концерти өтүп жатат. Алгач Гүлжигит Сатыбеков Улан Осмон уулу менен биргеликте “Өмүр” аттуу ырды аткарышты. Андан соң “Беш тапан” куудулдар тобунун мүчөсү Союзбек Сейитказиев көрөрмандарга күлкү тартуулап, зал ичин шаңга бөлөдү. Ал эми алып баруучулук тизгинди куудул, тамада Нурхан Догдурбеков алды. Гүлжигит Сатыбеков - көптөгөн ырлардын, обондордун автору.
Индиянын Уттар-Прадеш штатында жаңы төрөлгөн ымыркай кызды тирүүлөй көмүп салышкан. Бул тууралуу индиялык басылмалар жазышууда. Маалыматка ылайык, ымыркай аман калып, ооруканага жеткирилген. Аны жергиликтүү тургун өзүнүн каза болгон кызына жер казып жатып, таап алган. Ымыркайды тирүүлөй карапага салып, жерден 90 сантиметр тереңдикте көмүп коюшкан. Ал дароо ооруканга жеткирилген, учурда дарыгерлердин көзөмөлүндө. Полиция ымыркай кыздын ата-энесин издөө иштерин жүргүзүп жаткандыгын билдирген.
Ош шаарында 8-Март майрамынын урматына аялдар арасында спорттук мелдеш өткөрүлдү. Бул тууралуу бүгүн, 8-мартта Ош шаардык мэриянын басма сөз кызматынан билдиришти. Маалыматка ылайык, 8-Март - аялдардын эл аралык күнүнө карата аялдар арасында волейбол жана баскетбол мелдеши орун алды. Мелдешке мекеме-ишканалардын, күч курамдардын жана билим берүү, медицина ошондой эле коомдук уюмдарда эмгектенген кыз-келиндер катышышкан. " Айымдардын майрамдык маанайын көтөрүү менен, сергек жашоого үндөө максатында спорттун волейбол жана баскетбол оюну боюнча мелдеш уюштурулду.
2017-жылы өлкөдө кызмат ордун 3-4 жолу алмаштырганга жетишкен аткаминерлер, чуулгандуу дайындоолор орун алды.  узап бараткан жылда көптүн талкуусуна түшкөн кызматтык дайындоолорду сунуштайт. Бир жылда бөлүм башчылыктан өкмөт башчылыкка чейин жеткен кызматтык секирик 2017-жыл Сапар Исаков үчүн чоң жоопкерчилик артылган жыл болду. Президенттик аппараттын тышкы саясат бөлүмүн акыркы алты жылдан бери жетектеп келген Исаков жыл башында, 31-январь күнү президенттик аппараттын башчысынын биринчи орун басары кызматына көтөрүлгөн. Бир айдан ашык убакыттан кийин анын кызматтык даражасы дагы жогорулап, президенттик аппараттын башчысы болгон. Сапар Исаковдун кызматтык карьерасындагы өзгөрүүлөр көпчүлүктү күзүндө өткөн президенттик шайлоого барат деген ойго түрткөн. Андай болбой калса да, дал ушул президенттик шайлоо анын жогорку мамлекеттик кызматка барышына жол ачты. Сапар Исаков 26-августта Кыргыз Республикасынын премьер-министри болуп дайындалган. Фарид Ниязов жыл башындагы кызматына кайра келди Узап бара жаткан жылда Фарид Ниязов кызмат алмаштыргандардын сап башында болду. Ал 2015-жылдын 7-октябрынан 2017-жылдын 1-мартына чейин президенттин аппарат жетекчиси болуп иштеди. Жылдын 1-мартында өзүнүн кызмат ордун Сапар Исаковго бошотуп, 1-марттан 3-июнга чейин президенттин кеңешчиси болуп эмгектенди. Өмүр таржымалында 3-июндан 23-ноябрга чейин президенттин коомдук башталыштагы кеңешчиси деп көрсөтүлгөнү менен, Ниязов бул убакытта учурдагы президент Сооронбай Жээнбековдун шайлоо штабын жетектеген. Ал эми 2017-жылдын 1-декабрында кайра президенттин кеңешчиси кызматына кайтып келип, 10 күн иштегенден кийин президенттик аппараттын башчысы болуп дайындалды. Өлкөнү өнүктүрүүгө бир кресло жетишпейби? Жыл аяктап жатканда кыргыз өкмөтүндө бир катар кадрдык өзгөрүүлөр болду. 1-декабрда Конституцияга киргизилген өзгөртүү күчүнө киргени өкмөттөгү жогорку кызматка бара турган депутаттарды тымызын кубантты. Анткени депутаттарга эки креслодо отурууга жол ачылды. 6-декабрда ушул жобо менен Жогорку Кеңеш Аскарбек Шадиевди биринчи вице-премьер-министр кызматына шайлады. Шадиев эми бул кызматта депутаттык ордун сактай алат. Ал эми өкмөттөн 40 миң сомдун тегерегинде маяна төлөнөт. Бул кызматтык дайындоо социалдык тармактарда кызуу талкууланды. Толкунбек Абдыгулов өкмөткө барып, кийин Улуттук банк төрагалыгына кайтты Толкунбек Абдыгулов бир жылда өлкөдөгү үч жогорку кызматты жетектегенге жетишти. Ал 2014-2017-жылдары Улуттук банктын төрагасы болуп иштеди. Анын аты саясий чөйрөдө марихуананы мыйзамдаштыруу боюнча айткан тамашасынан кийин көбүрөөк белгилүү болду. Абдыгулов Сапар Исаков сунуш кылган жаштардын курамынан турган өкмөттүн ишенимдүү кадрларынын бири катары сунушталып, 2017-жылдын августунда биринчи вице-премьер-министр болуп дайындалган. Бирок өкмөт кадрдык өзгөртүүлөрдү жасай турганын айтып, 2017-жылдын 23-ноябрында Абдыгуловду кайра бир тепкич төмөн кызматка, тагыраагы, вице-премьер-министрликке түшүргөн. Абдыгулов бул кызматта толук бир ай да иштеген жок. Аны кайра Улуттук банктын төрагалыгына кайтаруу маселесин Жогорку Кеңеш 21-декабрда жактырды. 5 айда үч жолу кызматын алмаштырган Абдыгулов банк тармагына кайтуу сунушу президент тарабынан түшкөнүн билдиргени менен, депутаттар аны сынга алып бийликтин "эрке баласы" атаган. Бирде жигит төө минет, бирде жигит жөө жүрөт. Зилалиевдин бомба чуусу Дүйшөнбек Зилалиевдин ысымы узап бараткан жылда чуулгандуу окуяларга байланыштуу көп аталды. Ал 2016-жылдан 2017-жылдын август айына чейин Өнөр жай, энергетика жана жер казынасын пайдалануу мамлекеттик комитетинин төрагасы болуп турган учурда Чехиядан келген "Лігласс Традінг" компаниясы менен түзгөн келишими боюнча чууга кабылды. Ал эми жылдын август-ноябрь айларында Зилалиев вице-премьер-министр кызматында шайлоолорду өткөрүү боюнча башкы штабды жетектеп туруп, Баткенде бийликтин талапкерине үгүт жүргүзгөнү тууралуу маалыматтар тарап, Зилалиевдин аты кайрадан талкуулардын чордонунда калды. Ноябрь айынын башында анын отставкага кеткени кабарланган. Көпчүлүк бул көрүнүштү Зилалиевдин шайлоодогу кыймыл-аракетине берилген баа катары мүнөздөшкөн болчу. Бирок 10 күн өтпөй 23-ноябрда ал Мамлекеттик мүлктү башкаруу фондунун төрагасы болуп дайындалган. Бул кызмат Зилалиев үчүн узакка созулган жок. Ал кызматка дайындалгандан бир күндөн кийин, 24-ноябрда президент Сооронбай Жээнбековдун расмий кызматка киришүү салтанаты өтүп жаткан учурда курсант кызга бомба тууралуу маалымат берген деп кылмыш иши козголгон. Зилалиев өзү бул айыптоолорду четке кагып, курсант кызга форма тууралуу айтканын билдирип келет. Бул окуядан кийинки коомдук талкуулар Зилалиевди тергөө иштери аяктаганга чейин кызматтан кетүүгө түрттү. Майлуу кызматтардан түшпөгөн Кулматов мурдагы кызматына кайтты Бишкек шаарынын мурдагы мэри Кубанычбек Кулматовго 2016-2017-жылдары Кыргыз-Орусия өнүктүрүү фондунун төрагасы болуп иштеди. Бирок коомчулук тараптан, ошол эле Жогорку Кеңештин депутаттары тарабынан Кулматовдун аталган фонддогу ишмердүүлүгүнө көп нааразычылыктар айтылды. Ал бул кызматта канча маяна ала турганын "коммерциялык сыр" деп атаганы менен, коомчулукта анын эмгек акысы 15 миң доллар түзөрү айтылып, кызуу талкууларга жем таштаган. Сентябрь айында анын талапкерлиги Улуттук банктын төрагалыгына сунушталып жатканда депутаттардын сөзүнөн улам Кулматов "мени эрке бала деп айткандар туура эмес айтат" деген. Ал сентябрь айында Улуттук банктын төрагасы болуп бекитилген. Бирок үч айдан кийин эле 11-декабрда кайра Мамлекеттик бажы кызматынын төрагасы болуп дайындалган.
Азия Кубогунда кечээ, 11-январда футбол боюнча Кыргыз улуттук курама командасы Түштүк Кореяга жеңилип калды. Беттеш Бириккен Араб Эмираттарынын Аль-Айн шаарында орун алып, ага Катар мамлекетинен келген адис Хаммис Мухаммед Аль-Марри башкы калыс болду. Футбол боюнча Кыргыз курама командасында - дарбазачы Кутман Кадырбеков, коргоочулар - Валерий Кичин ( капитан ), Тамирлан Козубаев, Даниэл Тэго, жарым коргоочулар - Азиз Сыдыков, Эдгар Бернхард, Бекжан Сагынбаев, Кайрат Жыргалбек уулу, Фархат Мусабеков, Ахлидин Исраилов , Мирлан Мурзаев ойношту. Жалпысынан алганда, беттеште кыргыз спортчулары жакшы оюн көрсөтүшүп, өз күйөрмандарынын келечекке болгон ишенимин жаратты. Оюндун 41-мүнөтүндө кореялык футболчулар Кыргыз курама командасынын дарбазасына гол киргизип, эсепти 1:0 кылды. Оюндун 2-бөлүгүндө кызуу беттеш жүрүп, бирок атаандаштар гол киргизе алышкан жок. Анткени менен бир нече жолу 2 тарапка тең кооптуу абалдар жаралып жатты. Беттешти стадиондо 4 миң 893 көрүүчү көрдү. Чынында бул беттеш эки команда үчүн тең оор болду. Кыргыз футболчулары жеңилип калганы менен, мыкты болду деп айтсак болот. Белгилей кетсек, Түштүк Корея курамасы Азия Кубогунун жана Дүйнө чемпиондугунун бир нече жолку катышуучусу болсо, Кыргыз курама командасы алгачкы жолу Азия Кубогунда катышууда.
Бүгүн, 19-августта "Мекеним Кыргызстан" саясий партиясынын съезди өтүп жатат. Бул аталган партиянын парламенттик шайлоого биринчи жолу катышуусу. Бирок ал буга чейин жергиликтүү кеңештерди шайлоого катышып жүргөн, тактап айтканда Ош жана Бишкек шаардык кеңештеринде өкүлдөрү бар. Бүгүнкү съезддин жүрүшүндө Жогорку Кеңештин депутаттыгына талапкерлердин тизмесин жана партиянын программасын бекитүү пландаштырылууда. Съездге катышуу үчүн Кыргыз өлкөсүнүн бардык аймактарынан делегаттар келишкен. Иш-чара ачык асман алдында, бардык санитардык нормаларды сактоо менен өтүп жатат. Башкы максат партиянын программасын жана талапкерлердин тизмесин тандоо. Съезд коронавирус пандемиясы өмүрүн алып кеткен мекендештерди эскерүү менен башталды. Партиянын төрагасы Мирлан Бакиров съезддин катышуучуларына жана делегаттарга кайрылып, таза жана ачык шайлоо өткөрүүгө чакырды. Ошондой эле партия лидери өлкөдө демократиялык жана жалпы адамдык принциптердин маанилүү экендигин белгилеп, партия мүчөлөрүн жана атаандаш партияларды ыплас аракеттерди калтырып, чыныгы программалык багыттардын күрөшүн өткөрүүгө үндөдү. Белгилей кетсек 20-августка чейин шайлоого аттанган партиялар БШКга талапкерлердин тизмесин бериши керек.
Технологиялар өтө тездик менен өнүгүүдө. Бүгүнкү инновациялардын чокусунда турган нерсе эртең эле актуалдуулугун жоготушу мүмкүн. Жаңы смартфон сатып алууну кийинкиге калтырбаңыз – О!Сторэ’до бөлүп төлөө менен «бул жерде жана азыр» мүмкүндүгү бар. Сиз смартфонду дароо алып, өзүңүз үчүн ыңгайлуу мөөнөттүн ичинде (3 айдан 9 айга чейин) бирдей бөлүктөр менен шашпай төлөйсүз. Эч кандай кошумча төлөм жана комиссия жок. Баары тез жана оңой. осторэ.кг интернет-дүкөнүнөн каалаган смартфонду тандаңыз, керектүү маалыматты 0705 007 000 номери боюнча тактап алыңыз же болбосо түз эле О!Сторэ дүкөнүнө келиңиз. Болгону 2 гана документ керек: Паспорт (эгер паспортуңуз жаңы үлгүдөгү – биометрикалык паспорт болсо, жашаган жериңизден маалымкат талап кылынат); Киреше жөнүндө маалымкат (төмөнкү үчөөнүн бири): Эмгек келишиминин негизинде жалданма жумушта иштегендер үчүн эмгек акысы жөнүндө маалымкат; Жеке ишкерлер үчүн акыркы 3 жана андан көбүрөөк мөөнөттө жарактуу патент (түпнускасы жана патент төлөнгөндүгү жөнүндө дүмүрчөк); Айыл башчылыгынан малы/жер үлүшү бар экендиги тууралуу маалымкат. Бөлүп төлөөнү үйдөн же кеңседен чыкпай туруп жол-жоболоштурса болот. Онлайн-өтүнмө толтуруп, банктын макулдугунун негизинде жапжаңы смартфонуңузду алып кетиңиз. Сиздин ыңгайлуулугуңуз үчүн Бишкектин ичинде акысыз жеткирип берүү кызматы иштейт. осторэ.кг сайтынан смартфон сатып алган учурда, БЕЛЕККЕ +20 ГИГАБАЙТ интернет берилет. «Бөлүп төлөө 009» акциясы 2022-жылдын аягына чейин узартылды. Смартфондорго кредит жана бөлүп төлөө «Дос-Кредобанк» ААК тарабынан берилет. Банк себебин түшүндүрбөй туруп, кредит берүүдөн баш тартууга укуктуу.
Дүйнө жүзүн каптаган пандемиядан улам көпчүлүк өлкөлөрдө спорттук иш-чаралар токтоп калды. Бирок стадиондор, теннистик корттор аз гана убакыт бош калды. Коронавирус илдетине чалдыккандардын жана андан каза болгондордун саны көбөйүп кеткендиктен, көпчүлүк спорт имараттарын талаа госпиталдарына, кампаларга, жада калса өлүкканаларга айлантышкан. "Чжуанькоу" стадиону Алгачкылардан болуп Ухан шаарынын башчылары аймактагы эң белгилүү "Чжуанькоу" стадионун обсервацияга айлантышкан. Аталган стадион 2002-жылы салынган, ага 50 миңдей киши батат. 2007-жылы аталган стадиондо футбол боюнча кыз-келиндер арасындагы Дүйнө чемпиондугунун оюндары өткөн. Стадионду госпиталга айлантыш үчүн 1 апта кеткен. Аталган стадиондо 1 миң 100 кишиге орундар даярдалган. Мындан сырткары бул жерде компьютердик томография, рентген жана лаборатория уюштурулган. "Сантьяго Бернабеу" Март айынын аягында "Реал Мадрид" футболдук клубунун "Сантьяго Бернабеу" стадиону медициналык каражаттарды сактай турчу кампага айланган. Ыктыярчылар бул аренага медициналык каражаттарды чогултуп, андан соң муктаж болгондорго таратышкан. Аталган стадионго 81 миң 44 көрүүчү батат. "Муз сарайы" соода борбору Илдеттен каза болгондордун саны боюнча 3-орунда турган Испанияда өлүкканалардагы орундардын жетишсиздиги дагы чоң маселе жараткан. Буга чейин Мадрид шаарынын жетекчилиги 14 көрүстөндү алардын кызматкерлеринин коргонуучу каражаттары жок экенине байланыштуу өз ишин токтоткону тууралуу кабарлаган. Каза болгондордун денесин сактоо үчүн дароо 3 имаратты убактылуу сактоочу жай кылуу чечими кабыл алынган. Алар "Муз сарайы" соода борбору, "Махадаона" муз тебүүчү аянтчасы жана Соттук-медициналык экспертиза институту. "Муз сарайы" өлүккана кылуу үчүн аянты 1 миң 800 чарчы метр жана бийиктиги 16 метр болгон муз аянтчасын берген. Аталган өлүккана 1 миң 186 адамдын сөөгүн кабыл алган. Аталган соода борборундагы өлүккана 22-апрель күнү жабылган. "Прінcіпаліты Стадіум" стадиону Башка өлкөлөрдө өлүкканалар жабылып жаткан кезде башка өлкөлөрдө эпидемия туу чокусуна жете элек болчу. 20-апрель күнү Улуу Британиянын ханзаадасы Чарльз Уэльсте эң чоң талаа госпиталы "Прінcіпаліты Стадіум" стадионунда ачыларын кабарлаган. "Прінcіпаліты Стадіум" госпиталы 2 миңге жакын адамды бир мезгилде кабыл алуу мүмкүнчүлүгү бар. Талаанын өзүндө 750 орун жайгашкан, калгандары трибуналарда жана алардын алдында жайгашкан. Ал жакта оор абалдагы жана оорудан сакайгандар да болот. Стадиондо атайын лабораториялар уюштурулган. Аталган стадион 74 миң 500 көрүүчүгө эсептелген. "Маракана" стадиону Бир айдан ашык убакыттан бери "Мараканадагы" талаа госпиталы иштеп жатат. Аталган стадион Рио-де-Жанейродо жайгашкан. "Маракана" стадионун 1950-жылы өтүүчү футбол боюнча Дүйнө чемпиондугуна арнап ачышкан. Дал ушул жайда 2014-жылдагы Чемпиондуктун оюндары өткөн. Ал эми 2016-жылы Жайкы Олимпиада оюндарынын жабылуу аземи орун алган. Стадион 80 миңге жакын көрүүчүгө эсептелген. Азыркы тапта ал жакта 400гө жакын оор абалдагы бейтап бар. Орундуктар жеңил атлетикага арналган жерде, трибуналарда орун алган. Бийлик өкүлдөрү газонду сактап калуу аракетин көрүшүүдө. Бирок муктаждык жаралса, оюн талаасына да орундуктар коюлат. "Мараканадан" сырткары Бразилияда дагы 8 спорт имараты госпиталга айланган. "Слип Трейн Арена" стадиону Ал эми АКШда апрель айынын башынан тартып эле өлкөдөгү спорт имараттары убактылуу оорукана катары кызмат кылып жатышат. "Слип Трейн Арена" 400гө жакын бейтапты кабыл алды. Ал эми жарандар тест тапшыруу үчүн Филаделфиядагы "Ситизенс-бэнк-парк" бейсбол стадиону бөлүнгөн. Ал эми Луи Армстронг кортунда талаа ашканасы жайгашкан. Ал жакта 25 миң адамга тамак жасалат.
Бүгүн, 4-мартта Жогорку Кеңештин жыйынында депутат Бакирдин Субанбеков 2-мартта өткөн митинг тууралуу пикирин билдирди. "Митинг учурунда Жогорку Кеңештин кызматкерлерин бир топ аялдар тосуп алып жулкулдатышты. Эмне деген мамлекет болуп жатабыз? Мен тынчтык митингин өткөргөнгө каршылыгым жок. Баш мыйзамда жазылгандай, ар бир жаран тынч митинг өткөргөнгө укугу бар. Бирок митингдер мыйзам чегинде тынч өтүшү керек. Митингдердин башы жакшы башталып, аягы баш аламандык, тополоң менен бүткөнү мени абдан кейитет. Мунун баарын үчүнчү күчтөр уюштуруп жатат деп айтышат. Үчүнчү күчтөр кимдер? Алар биздин арабызда жүргөн жарандар. Сырттан каржылык жардам келиши мүмкүн. Бирок сырттан келип, бизди жаман жолго түртө албайт. Өлкөбүздө туруктуулук болбосо, тартип сакталбаса экономикалык өсүү болбойт. Ушундай баш аламандыктын кимге кереги бар? Элге кереги жок. Кээ бирлери жеке максаттарын бийик коюп, баш аламандык уюштургусу келип турат. Ошолорду биздин балдарыбыз ээрчип, курал болуп калганы өкүндүрөт. Ички иштер министринин кызматкерлерин элге душман кылбайлы. Өзүңүздөр билгендей, 2005-жылдан бери кыргыз милициясы эки революцияны башынан өткөрдү. Миңдеген митингдерде элге аралашып мамлекеттин кызыкчылыгын сактап жүрөт. Ошондуктан милиция кызматкерлеринин абалын түшүнүп, колдойлу. 2-мартта таң атканча элдин коопсуздугун милиция кызматкерлери сактап жүрдү. Балдарыбызды тыйып, аларды бирөөлөргө ээрчитпейли. Ынтымактуулукта, биримдикте бололу. Мындай окуядан кийин кайсы туристтер келет?
Ысык-Көл облусунун Каракол шаарындагы унаа базарынын жанынан 11-класста окуган окуучунун жансыз денеси табылды. Бул тууралуу облустук милициядан кабарлашты. Маалым болгондой, жансыз дене бүгүн, 12-февралда саат 08:25 чамасында табылган. "Базардан өтүп бараткан адамдар окуучуну таап, милиция кызматкерлерине кабарлашкан. Ыкчам-тергөө тобу барып окуучу киши колдуу болуп каза болгонун аныкташкан. Анын жанынан кан болгон таяк табылган. Ал эми маркум Каракол шаарындагы №5 мектептин окуучусу болгон. Атасынын айтымында, ал кечээ түнкү саат 12:00 чамасында суранып үйдөн чыгып кеткен.
Муфтий Замир Ракиев Курман айт майрамы менен Кыргыз элин куттуктады. Бул тууралуу муфтияттын басма сөз кызматынан билдиришти. "Урматтуу мекендештер, кымбаттуу бир тууган мусулман агайындар, аталар, апалар, ага-ини, эже-карындаштар! Кыргызстан мусулмандарынын дин башкармалыгынын атынан жана жеке өзүмдүн атымдан бардык кыргыз элин улуу Курман айт майрамы менен куттуктайм. Кирип келген куттуу Курман айт майрамы баарыбызга жакшылыкты, молчулукту, токчулукту, бакубат жашоону алып келсин. Бул күн сооп табууга, муктаждардын үй-бүлөсүнө кубаныч тартуулоого, жашоодон жапа чеккен бир туугандарыбызга, жетим-жесирлерге, улгайып калган ата-энелерге, колунда жок инсандарга, майыптарга кол сунууга, көмөктөшүүгө эң ыңгайлуу күн. Урматтуу мекендештер! Тилекке каршы, дүйнөлүк пандемиядан улам бул жылы дагы ажылык иши болбой калды. Мусулман бир туугандарыбыз бул күндөрү Арафат тоосуна барып, мамлекетибиздин тынчтыгын, элибиздин амандыгын Жараткандан жалбарып тилеп, дуба кылышаар эле. Кудайым буюрса, кийинки жылкы Курман айтта ажылыкка баруу, Арафат тоосуна чыгуусуна ар бир момун мусулманга насип этсин. Азыр деле өлкөдө эпидемиологиялык сакталып турат. “Ар бир жандын саламаттыгы аманат”. Ооруп жаткан бир туугандарыбызга жараткан шыпаасын берсин. Урматтуу мусулман бир туугандар! Баарыңыздарды улуу Курман айт майрамында ынтымакка, сабырдуулукка, биримдүүлүккө жана кайрымдуу болууга чакырам. Элибизге ынтымак, биримдүүлүк, туруктуулук жана өлкөбүздө өсүп-өнүгүү болсун!
Футбол боюнча Иран курама командасы Орусияга биринчи болуп Дүйнө биринчилигинин башталуусуна 9 күн калганда учуп келди. Бул тууралуу орусиялык басылмалар жазып чыгышты. Маалыматка ылайык, Иран курамасы Москва шаарына футбол боюнча Дүйнө биринчилигине карата көрүлүп жаткан даярдыгын жыйынтыктоо үчүн келишти. Футболчулар Москванын чет жагында орун алган "Локомотив" клубунун базасына жайгашат. Ирандыктар алгачкы беттешин 15-июнда Марокко курамасына каршы Санкт-Петербург шаарында өткөрөт. Иран, Мароккодон сырткары Португалия жана Испания курамалары менен "Б" тайпасына түшкөн. Футбол боюнча Дүйнө биринчилиги 14-июндан 15-июлга чейин орун алат. Анда 32 курама катышат.
Ошто кыйноолорго кабылган 45 жаштагы Наргиза Ражапова Бириккен улуттар уюмунун адам укуктары боюнча комитетине кайрылат. Бул тууралуу "Акыйкат" укук коргоо уюму тарабынан белгилүү болду. Маалым болгондой, Наргиза Ражапова 4 жылдан ашык убакыт мурда облустук ички иштер башкармалыгынын ыкчам кызматкерлери тарабынан кыйноолорго алынган. Айтымында, Ош ОИИБдин баңгизаттарды мыйзамсыз жүгүртүүгө каршы күрөшүү башкармалыгынын подполковниги Таирбек Уларовдун өлүмүнө катыштыгы болушу мүмкүндүгүнө байланыштуу башкармалыктын ыкчам кызматкерлери Ражапованы кыйноого алышкан. "Үч кызматкер терезелерди жаап, баштык кийгизип, ийне менен сайып, кыйнап, сөгүп, түкүрүп, зордуктайбыз деп коркутушкан", - дейт жабырлануучу. Наргиза Ражапова ОИИБдин баңгизаттарды мыйзамсыз жүгүртүүгө каршы күрөшүү кызматынын имаратынын жанына дүкөн ачкан. Ал эми өлтүрүлгөн милиционер кээде ошол дүкөндөн соода кылып турган. Каза болгон милиционер акыркы жолу телефон аркылуу байланышкан адамдардын бири Наргиза Ражапова болгон. Мындан улам башкармалыктын ыкчам кызматкерлери күнөөнү моюнга алдыруу аракетин көрүшкөн. " Алар киши өлтүрүү тууралуу айтышкан жок. Мага өлтүрүлгөн адамдын көңүлдөшү болуп, күйөөм кызганган деген жалааны моюнга ал дешти. " Күйөөң сени зордуктап, жыныстык органыңа туз чачканга уруксат берди" дешкенде ыза болдум. Адегенде жолдошумдун ушинтип айтканына да ишенгем, анткени мунун баарын ынанымдуу айтышкан", - дейт Ражапова. Ыкчам кызматкерлердин калп айтканын Ражапова күйөөсү менен сүйлөшкөндөн кийин гана түшүнгөн. Милиционердин өлүмү боюнча Наргиза айымдын баласы жана агасы да кармалып, алар бошотулганда күйөөсү күнөөнү өзүнө алган. 10 күндөн кийин Ражапованын бир тууганы Мурат Ражапов кайра кармалган. Милиция кызматкерлери мурда спецназдын офицери, ал тургай кара курдун ээси болгон кишини майып адам (Ражапованын күйөөсү) жалгыз кантип көтөрө аларынан күмөн санашкан. Бул окуя, анын ичинде ыкчам кызматкерлердин шылдыңдаган мамилеси аялдын ден соолугуна терс таасирин тийгизген. Наргиза айым психологиялык травмадан тышкары боюнан да түшүп калган. "УЗИге текшерилгем, 2,5-3 айлык боюмда бар болчу. Эгиздер болчу. Ал жерден чыкканда бир түйүлдүк өлүп калды, экинчисин сактап калайын дегем, бирок болбой калды" , - деп эскерет Наргиза. Сот Наргизанын иниси менен күйөөсүн милиционерди өлтүргөн деп айыптап, аларга катуу жаза берген. Биринчи инстанция күйөөсүн 17 жылга, экинчиси - өмүр бою, ал эми агасына биринчи инстанция - 7 жылга, экинчиси - 12 жылга эркинен ажыраткан. Ражапова учурда күйөөсү менен агасынын күнөөсүз экенин далилдей албай жатканын айтууда. Ал тургай башкы прокурор жана УКМКнын жетекчиси менен болгон кабылдамага да барган. Алар баарын чечип берүүнү убада кылышкан. Бирок эч кандай жыйынтык жок. Наргиза аны кыйнагандардын жазага тарткысы келет. Ал ыкчам кызматкерлери зордук-зомбулукка гана эмес, адам өлтүрүүгө да айыптоодо. "Алар чындап эле эки адамды, эки төрөлө элек баланы өлтүрүштү" , - дейт Ражапова . Наргиза Ражапова кыйноолорго кабылганы тууралуу арыз жазган. Бирок бул боюнча ишти кыскартуу чечими 2021-жылдын 22-октябрында чыккан. Д ээрлик төрт ай бою Ражапова да, анын мыйзамдуу өкүлдөрү да сотко чейинки өндүрүштү токтотуу боюнча чечимди алышкан эмес. 2022-жылдын 21-февралында тергөө судьясы жактоочулардын даттануу мөөнөтүн калыбына келтирүү боюнча өтүнүчүн четке какты.
Өлкөдө 30-апрелден 1-майга чейин туруксуз аба ырайы күтүлөт. Кыргыз гидрометеорологиясынын берген маалыматына ылайык, мезгил-мезгили менен жаан жаап, күн күркүрөшү, тоолуу райондордо кар жаашы, айрым жерлерде жаан-чачын катуу жаашы күтүлөт. Тоолуу райондордо жолдор тайгак жана тоңголок болуп, кар күрткүсү күтүлөт. Айрым жерлерде батыштан соккон шамалдын ылдамдыгы секундасына 15-20 метрге жетиши күтүлөт. Мындай туруксуз аба ырайы автоунаа, энергетика жана коммуналдык кызматтардын ишин жана жайыттарда малды кармоону кыйындатат. Талас, Ысык-Көл, Нарын облустарынын дыйканчылык аймактарында, Чүй, Ош, Жалал-Абад, Баткен облустарынын тоо этектеринде үшүк жүрүшү күтүлөт. Мындай үшүктүн жүрүшү жемиш бактарынын гүлдөрүнө, бүчүрлөрүнө, гүлдөгөн жер-жемиштерге, жерге отургузулган жашылчаларга коркунучтуу. 2017-жылдын 30-апрелинен 1-майына чейин күтүлүп жаткан жаан-чачынга байланыштуу Кыргыз мамлекетинин тоолуу райондорунда, Бишкек-Ош, (Төө-Ашуу ашуусу), Ала-Бел ашуусу, Чычкан капчыгайы, Ала-Бука-Каныш-Кыя, Каракол-Эңилчек, Барскоон-Ак-Шыйрак, Барскоон жана Сөөк ашуусунда, Бишкек-Нарын-Торугарт, Казарман-Актал-Чат, Сары-Булак-Соң-Көл унаа жолдорунда кар күрткүсү жана кар көчкү түшүү коркунучу сакталат. Унаалардын ортосундагы 500 метр аралык кыймыл чектелиши зарыл. Тоолуу жана тоо этектериндеги райондордо күтүлүп жаткан нөшөрлүү жаан-чачынга байланыштуу сел жүрүшү жана дарыяларда суунун дэңгээлинин көтөрүлүшү күтүлөт.
Жогорку Кеңештин депутаты Осмонбек Артыкбаев 1960-жылы 19-февралда Ош облусунун Токтогул районунун Кызыл-Ураан айылында туулган. Ал 1986-жылы Фрунзе политехникалык институтунун өндүрүш жана жарандык курулуш факультетин бүтүргөн. Ал эми 2011-жылы Кыргыз улуттук университетинин юридикалык институтун бүтүрүп, юрист адистигин алган. - 1980-жылы Нарын ГЭСинде, "Киргизглавэнерго" ишканасында кызматкер; - 1986-1991-жылдары CССР түстүү металдар министрлигине караштуу Таш-Көмүрдөгү жарым өткөргүчтөр заводунда инженер, өндүрүш бөлүмүнүн башчысы; - 1991-1995-жылдары Кара-Көл шаарындагы "Скорпион" жол курулуш фирмасынын директору; - 1995-2001-жылдары Кыргыз-Беларусь биргелешкен "Неман" аттуу компаниянын жетекчиси; - 2001-2004-жылдары "Неман-Холдинг" ЖЧКнын башкы директору; - 2005-2007-жылдары Жогорку Кеңештин ІІІ чакырылышынын депутаты; - 2007-2009-жылдары КСДПнын тизмеси боюнча Жогорку Кеңештин ІВ чакырылышынын депутаты; - 2010-2011-жылдары Энергетика министри; - 2011-2012-жылдары "Кыргызалтын" ААКнын башкармасынын төрагасы; - 2012-2013-жылдары Экологиялык жана техникалык коопсуздук боюнча мамлекеттик инспекциянын директору; - 2013-2014-жылдары Энергетика жана өнөр жай министри; - 2015-жылы Жогорку Кеңештин ВІ чакырылышынын депутаты болуп шайланган.
Эл аралык террористтик уюмдун өзгөчө коркунучтуу мүчөсү изделүүдө. Бул тууралуу бүгүн, 16-октябрда Ички иштер министрлигинин басма сөз кызматынан билдиришти. Маалыматка ылайык, Орусиянын Абдуолимов Шакиржон Толкунбаевич аттуу жараны изделүүдө. Ал 1974-жылы 4-сентябрда Ош облусунун Ноокат районунда туулган. Орто билимдүү, убактылуу иштебейт. "Шакиржон Абдуолимов өзгөчө коркунучтуу. Ал адамдарды Сирияга "Ислам мамлекети" тобунун катарына кошуу үчүн үгүттөп жөнөтүү менен алектенип жүргөн. Белгилери: бою 170 сантиметр, чымыр денелүү, физикалык даярдыгы жакшы. Спорттун бокс жана оор атлетика түрү менен машыккан. Ак жуумал, жайык маңдай, кыска кара чачтуу, сакалы бар ", - деп билдирди басма сөз кызматы. Милиция кызматы изделип жаткан жаран тууралуу маалымат билгендер болсо, төмөнкү номерлер аркылуу кабарлап коюуңуздарды суранат.
10-октябрда кыргыз футболчулары Бишкекте Дүйнө чемпиондугунун тандап алуу оюндарынын алкагында Мьянма менен беттешти. Оюн жыйынтыгы 7:0 эсебинде үй ээлеринин пайдасына чечилди. Бул беттештин мыкты оюнчусу деп улуттук курама команданын жарым коргоочусу Эдгар Бернхардт табылды. Ал бул оюнда 3 гол киргизди.
Казакстандын президенти Нурсултан Назарбаев АКШнын 45-президенти болуп шайланган Дональд Трампты куттуктап, ага телеграмма жөнөттү. Бул тууралуу Акордонун басма сөз кызматы билдирди. «Сиздин башкарууңузда АКШ бүткүл дүйнөдөгү туруктуулукту, коопсуздукту жана өсүп-өнүгүүнү колдоо маселелеринде таяныч бойдон каларына ишенем», - деп айтылат телеграммада. Назарбаев Казакстандын 2017-2018-жылдардагы БУУнун Коопсуздук кеңешиндеги туруксуз мүчөлүгү эки тараптуу өнөктөштүктүн маанилүү учуру болуп калат деген ишенимин билдирди. «Биз Коопсуздук кеңешинин ишине олуттуу салым кошууга жана АКШ менен бардык актуалдуу маселелер боюнча тыгыз кызматташууга даярбыз», - деп жазылган казак президентинин телеграммасында. Соңунда Назарбаев Дональд Трампка ийгилик каалап, аны Казакстанга чакырды.
Президент Сооронбай Жээнбеков кайрылуусунда "Коррупцияга каршы күрөш баарына бирдей, тең жүргүзүлүшү керек. Уурулар арабызда баса албай кала турган чөйрөнү түзүүгө тийишпиз" деди.  порталынын мындай күрөшкө бийлик менен коом даярбы деген соболуна Жогорку Кеңештин депутаты Алмазбек Токторов жооп берди. Анын пикиринде, президенттин бүгүнкү билдирүүсү өзүнүн жемишин берет. "Коррупцияны жоготууну коом көптөн бери күтүп жүргөн. Ошого байланыштуу да президент бүгүн жалпы кайрылуу жасады. Өлкө башчысы президенттик шайлоо алдында да коррупцияга каршы күрөш катуу жүрөрүн убада берип, негизги жасай турган иши ушул боло турганын айткан. Коопсуздук кеңешинин жыйынында да, сот системи боюнча жыйында да коррупцияга байланыштуу билдирүү жасаган. Ошол айткандарын бүгүн парламентке келип эскертип кетти. Бул коррупцияга күрөш токтотулбайт, мындан да күчөтүлөт деген маанини билдирет. Элге, Жогорку Кеңешке жана өкмөткө бирдей кайрылуу болду. Эми президенттин сөзүнөн кийин укук коргоо органдары да тергөөнү жүргүзүп, жакшы жыйынтык чыгарып бериши керек" , - деди Токторов.
"Бүтүн Кыргызстан" партиясынын мүчөлөрүнүн Жогорку Кеңеште мыйзамсыз, жасалма документтерди колдонуу менен иштөө фактылары аныкталды. Бул тууралуу УКМКнын басма сөз кызматы билдирди. Маалыматка ылайык, Жогорку Кеңешке кызматка орношуу үчүн жасалма эмгек китепчелерин пайдалануу фактысы боюнча козголгон кылмыш ишинин алкагында “Бүтүн Кыргызстан” парламенттик фракциясынын үч мүчөсүнүн документтерди жасалмалоо фактылары тастыкталган. Алар: Партия лидеринин кеңешчиси – 1993-жылы туулган Кулмурзаева Айпери Сүйүнтбековна, фракциянын катчылыгынын эксперти – 1994-жылы туулган Алибаева Айгерим Абдижалиловна жана Адахан Мадумаровдун жардамчысы - 1993-жылы туулган Муратбек уулу Азаматка карата жогорудагы кызматтарга орношуу үчүн эмгек китепчелеринде жалган маалыматтарды көрсөткөндүгү аныкталган. Бул факты боюнча УКМК аларга кылмыш ишин козгоп, тергөө амалдарын жүргүзгөн. Иликтөө иш-чараларынын жүрүшүндө документтерди жасалмалоо фактылары тастыкталды. Жыйынтыгында кылмыш иши боюнча айыпталуучулар 379-берененин 2-бөлүмү (Атайылап жасалма документти колдонуу) боюнча кылмыш жасаган деп айыпталган. Алибаева менен Муратбек уулу жасалма документтерди моюнуна алып, өз каалоолору менен ээлеген кызматынан бошотуу тууралуу арызын жазышкан.
Пиязды сыртка сатууга салынган чектөө 3-марттан тартып алынды. Мындай чечим министрлер кабинетинин атайын токтому менен кабыл алынды. Бул тууралуу Айыл чарба министрлигинен билдиришти. Эскерте кетсек, өлкөдө пиязды сыртка экспорттоого 31-январдан тартып үч айга тыюу салынган болчу.
Бишкекте мурда соттолгон жаран унаа уурдоого шектелип кармалды. Маалыматты Ленин РИИБинин басма сөз кызматынан билдиришти. 7-февралда Ленин РИИБине шаар тургуну арыз менен кайрылып, унаасын уурдап кеткен жарандарга карата чара көрүүнү суранган. Окуя 7-февраль күнү таңкы саат 05:30 чамасында Арча-Бешик конушунда орун алып, белгисиз жаран Дэу Нексия унаасын айдап качып кеткен. Аталган факты Кылмыштардын жана жоруктардын бирдиктүү реестрине 206-берене (авто жана мото транспортторун айдап качуу) менен катталып, сотко чейинки өндүрүш иши ачылган. "Ыкчам тергөөнүн жүрүшүндө шектүү делинип 1987-жылы туулган М.А. кармалып, убактылуу кармоочу жайга киргизилди. Ал мурда уурулук менен соттолгону аныкталды. Тергөөнүн жүрүшүндө уурдалган унаа Жал кичи районунан табылып, ээсине кайтарылды.
- миллионер! Сүйүнчү!  порталынын ЁуТубэ каналында катталуучулардын саны 1 миллионго жетти! Сүйүктүү көрүүчү, биздин каналыбыз 1 миллион көрүүчү топтоп, “Алтын баскычка” жетти. Бул үчүн биз ар бир көрүүчүгө ыраазыбыз! Биз менен бирге болгонуңуз үчүн чоң рахмат!  порталы жана ЁуТубэ каналы коомдо болуп жаткан көрүнүштөрдү, кызыктуу маектерди ыкчам жана ар тараптуу чагылдырып берүүгө ар дайым даяр.
БИШКЕК ШААРЫ Түнкүсүн +14°C Күндүз +31°C Күндүн узактыгы 12 саат 11 мүнөт. Күн саат 06:50дө чыгып, 19:00дө батат. Жамгыр жаайт Жаан-чачын күтүлбөйт. Шамалдын ылдамдыгы Батыштан соккон шамалдын ылдамдыгы секундасына 4-9 метрге чейин жетет. ЧҮЙ ОБЛУСУ Түнкүсүн +12°C Күндүз +32°C Күндүн узактыгы 12 саат 11 мүнөт. Күн саат 06:50дө чыгып, 19:00дө батат. Жамгыр жаайт Жаан-чачын күтүлбөйт. Шамалдын ылдамдыгы Батыштан соккон шамалдын ылдамдыгы секундасына 4-9 метрге чейин жетет. ТАЛАС ОБЛУСУ Түнкүсүн +7°C Күндүз +30°C Күндүн узактыгы 12 саат 11 мүнөт. Күн саат 06:59да чыгып, 19:09да батат. Жамгыр жаайт Жаан-чачын күтүлбөйт. Шамалдын ылдамдыгы Батыштан соккон шамалдын ылдамдыгы секундасына 4-9 метрге чейин жетет. ОШ ОБЛУСУ Түнкүсүн +15°C Күндүз +32°C Күндүн узактыгы 12 саат 10 мүнөт. Күн саат 6:57де чыгып, 19:07де батат. Жамгыр Жаан-чачын күтүлбөйт. Шамалдын ылдамдыгы Батыштан соккон шамалдын ылдамдыгы секундасына 4-9 метрге чейин жетет. ЖАЛАЛ-АБАД ОБЛУСУ Түнкүсүн +13°C Күндүз +33°C Күндүн узактыгы 12 саат 10 мүнөт. Күн саат 06:57де чыгып, 19:06да батат. Жамгыр жаайт Жаан-чачын күтүлбөйт. Шамалдын ылдамдыгы Батыштан соккон шамалдын ылдамдыгы секундасына 4-9 метрге чейин жетет. БАТКЕН ОБЛУСУ Түнкүсүн +12°C Күндүз +33°C Күндүн узактыгы 12 саат 10 мүнөт. Күн саат 07:04тө чыгып, 19:22де батат. Жамгыр жаайт Жаан-чачын күтүлбөйт. Шамалдын ылдамдыгы Батыштан соккон шамалдын ылдамдыгы секундасына 4-9 метрге чейин жетет. ЫСЫК-КӨЛ ОБЛУСУ Түнкүсүн +7°C Күндүз +25°C Күндүн узактыгы 12 саат 11 мүнөт. Күн саат 06:34тө чыгып, 18:55те батат. Жамгыр жаайт Жаан-чачын күтүлбөйт. Шамалдын ылдамдыгы Батыштан соккон шамалдын ылдамдыгы секундасына 4-9 метрге чейин жетет. НАРЫН ОБЛУСУ Түнкүсүн +4°C Күндүз +29°C Күндүн узактыгы 12 саат 10 мүнөт. Күн саат 06:43тө чыгып, 18:54тө батат. Жамгыр жаайт Жаан-чачын күтүлбөйт.
Бишкек шаарында эс-учун жоготкон кызды көтөрүп келген жаран түнкү стационарлардын бирине кире албай тургандагы видео жарыяланды. Окуя социалдык тармактарга чыкты. Видеодо көрүнгөндөй, эркек киши кызды көтөргөн бойдон стационардын эшигинин алдында турат. Ичиндегилер бейтапты кабыл алуу үчүн даярдык жок экенин билдиришкен. Окуянын күбөлөрүнүн бири "эч нерсе даяр эмес болсо, эмнеге стационар ачып жатасыңар?" деп айтып жатканын угууга болот. Видеонун алдында жазылган маалыматка караганда, окуя кечээ болжол менен 20:45те орун алган. Анда стационардын ачылышына 15 мүнөт калганда ушундай окуя болгону жазылган. Окуя тууралуу шаардык мэриядан төмөнкүлөрдү билдиришти. "Түн ичинде стационарда 161 адам кабыл алынды. Аталган окуя кечки саат 20:30 чамасында болгон. Ал учурда стационар катары колдонууга берген "Консул" ресторанынын ээси гана болгон. Ал эми дарыгерлер башка мейманканада нөөмөтүнүн алдында тамактанып жатышкан. Алар стационарга саат 20:50дө келишти. Жеке коргонуучу кийимдерин кийип 21:00дө ишке киришти.
11-августта Жалал-Абад шаарында мал сарайдан өрт чыккан. Өрттү өчүрүү 12-августка караган түнү толук өчүрүлгөнүн ӨКМнын маалымат кызматынан кабарлашты. "Жалал-Абад шаарынын Көк-Арт кичи районундагы тунуке менен жабылган эки кабаттуу сарайдын 2 миң 320 чарчы метр аянты, 2000 түк чөп жана 6000 түк саман күйдү. Өрттү өчүрүүгө жалпы 5 өрт өчүрүүчү бөлүм тартылып, саат 12:19да өрт чектөөгө алынып, саат 00:08де толугу менен өчүрүлгөн. Өрттүн кесепетинен жабыркагандар болгон жок. Учурда материалдык чыгым жана өрттүн себеби такталууда", - дешти мекемеден.
порталында быйылкы жылдын күзүндө өтүүчү президенттик шайлоого карата сурамжылоонун кийинки айлампасы старт алды. Өткөн 2 жума аралыгында президенттик шайлоого талапкерин расмий аныктап, аттандырган саясий күчтөр болгон жок. Садыр Жапаровдун чет өлкөдөн кайтып келүүсү, өлкөнүн аймагына кадам таштаганда эле УКМК тарабынан кармалышы Кыргыз жериндеги абалды бир аз курчутту. Ал кайтып келердин алдында президенттик жарышка катышарын айтып, тарапташтарына дем берип, бул жакка келгенде жасай турган иштерин тизмектеп кайрылуу жасаган болчу. Бул айлампада Аида Салянованы колдоочулар кескин азайганы байкалды. Депутат айым 1 пайызга жетпеген добуш алгандыктан президенттик жарышка катышуусу мүмкүн деп күтүлгөн талапкерлердин тизмесинен четтетилди. Урматтуу окурман, добуш берүү бөлүмүнө өтүү үчүн шилтемени басыӊыз. Эскертүү! Сурамжылоо ар 2 апта сайын жаңыланат. Кийинки жаңылануу 17-апрелде, саат 12:00дө болот.
Рафик Мамбеталиев өкмөткө караштуу Баңгизаттарды көзөмөлдөө боюнча мамлекеттик кызматтын төрагалыгынан бошотулду. Бул тууралуу өкмөттүн басма сөз кызматы билдирди. Маалыматка ылайык, тиешелүү буйрукка премьер-министри Сооронбай Жээнбеков кол койду.
"Ыйман, адеп жана маданият" жылы деп жарыяланган 2017-жылды ийгиликтүү өткөрүү үчүн өкмөттө уюштуруу комитети түзүлөт. Бул тууралуу өкмөттүк аппараттын жетекчиси Акылбек Осмоналиев билдирди. Маалыматка таянсак, өкмөттүн алдында уюштуруу комитетин түзүү, бир айдын ичинде Ыйман, адеп жана маданият жылын өткөрүү боюнча иш-чаралардын планын иштеп чыгуу милдети турат.
Өлкө башчы Садыр Жапаров бүгүн, 1-декабрда "Манас" эпосун 124 саат бою тынбай айтып Гиннесстин рекорддор китебине кирген манасчы Рысбай Исаков менен жолугушту. Бул тууралуу президенттин маалымат кызматынан кабарлады. Маалыматка ылайык, жолугушууга Маданият, маалымат, спорт жана жаштар саясаты министри Алтынбек Максутов жана "Манас" театрынын директору Азиз Биймырза уулу да катышты. Мамлекет башчысы манасчыны Гиннесстин рекорддор китебине кириши менен куттуктап, манасчынын өнөрү - кыргыз элинин руханий турмушуна, элдик каада-салттарга жана Кыргызстандын жаратман өнүгүшүнө кошкон баа жеткис салым экенин белгиледи. "Садыр Жапаров мамлекет чыгармачыл интеллигенциянын актуалдуу маселелерин тез арада чечүүгө аракеттерди көрүп жатканын, тактап айтканда, келерки жылы жаңыланган "Манас айылы" этнографиялык комплексинде жаңыланган миң орундуу "Манас" театры ишке кирерин эске салды, муну менен бардык манасчылардын башын бириктирип, бул өнөрдү жайылтууга болот. Өз кезегинде манасчы Рысбай Исаков Мамлекет башчыга чыгармачылыктын бул түрүн колдоп жатканы үчүн ыраазычылык билдирип, Садыр Жапаров менен жакынкы келечектеги пландары, тактап айтканда, “Манас” театрынын алдында манасчылар мектебин ачуу ниети менен бөлүштү, ал жерден эл ичинен белгилүү манасчылар чыкмакчы", - деп айтылат маалыматта.
Маңдайыңызда сизге жаккан адам турат. Мындай учурда өзүңүз да байкабай, сезимиңизди кыймыл-аракетиңиз менен билдирип коюшуңуз мүмкүн. Эмесе, сексуалдык кыймылдар жана алардын маанилерин чечмелеп көрөбүз. АЙЫМДАР Чач. Аялдардын эң биринчи куралы – чач. Колу менен чачын артка серпип, колуна чачын ороп же кармалап калуу көп эле айымдардын адаты. Бул кыймыл менен ал сизге жагуунун амалын кылып жаткандагысы. Бул белги кааласа да, каалабаса да эркектин сексуалдык каалоосун күчөтөт. Ал эми айым башын чулгуп, чачын серпип койсо, демек, сиз менен убактысын өткөрүүгө даяр экенин билсеңиз болот. Сыйпалоо. Айым суусундук ичип жаткан бокалынын же чай ичип жаткан чынысынын кырын сөөмөйү менен сылап, сизди таптакыр карабай, терең ойго батышы мүмкүн. Муну сиздин сексуалдык кудуретиңизден шектенип жатканы деп түшүнсөңүз болот. Көздөр. Эгерде айым сизди кыйгач тиктеп, анан көзүн тартып кетип кайра тигилсе, сизге кызыгуусу артып жатканы. Мындай көз карашты байкасаңыз, айымдын жанына барып, жакындан тааныша берсеңиз болот. Ал эми каректер коюуланып жана чоңоюп, сизден көзүн албай тиктесе, сизге болгон сексуалдык каалоосу күчтүү. Романтикалык кечелерде үлбүрөгөн шамды коюп коюшканы да бекеринен эмес. Бул көздүн карегин чоңойтуп, сексуалдуу кылып көрсөтөт. Билектер. Эгерде билектеринин көркөмдүүлүгүн сизге көрсөтүп, билеригин же саатын улам оңдой берсе, анда айым өзүнүн сексуалдуулугун көрсөткүсү келгени. Эриндер. Эң сексуалдуу кыймыл эриндердин жарым ачылып турганы. Мындай белги эркектердин делебесин козгоп, магниттей тартат. Ал эми алдыңкы эринин жалап же тиштөөнү адатка айланткан айымдар өзүнүн сексуалдык каалоосун жашыргысы келгендер. Колун чөнтөгүнө салып басканды жактырган айымдарды каалоосун күч менен баскысы келгендер деп түшүнсө болот. Буттар. Айым сизге карап отурат дейли. Бутун бекем кайчылаштырып алса, демек, сизге болгон кызыгуусун күч менен жашырып жатканы. Айрым учурларда айымдар катуу дүүлүгүп чыкканда ушундай абалда отурушат. ЭРКЕКТЕР Каштар. Эгерде кирип келген мырза сизди көпкө тиктеп, анан кашын өйдө көтөрүп койсо, сиз ага жагасыз. Ошондой эле мындай кыймылды сиз менен кантип жакындашуунун айласын таба албай жатканы деп кабыл алсаңыз болот. Мурун. Эркектер жаккан айымын көргөндө толкунданып кетишет. Муну билгизбөө үчүн мурундарын жанып же болбосо таноолору эрксиз дердеңдей түшөт. Буттар. Айымга сексуалдык жактан тартылган эркектер отурганда эки бутун адаттагыдан бир аз ачып коюшат. Бул кыймыл туруп сүйлөшүүдө да, отуруп сүйлөшүүдө да өзгөрбөйт. Демек, төшөк оюнун каалап жатканын ушул кыймылдан билсеңиз болот. Кармалоо. Сиз менен сүйлөшүп жатып галстугун оңдоп же костюмунун топчуларын кармалап жатканын байкадыңызбы? Анда сиз ага катуу жагасыз. Ал эми костюмун ийинине илип алса, демек, сизге карата эч кандай кызыгуусу жок деп билсеңиз болот. Көз караш. Сизди көзү менен чечиндирип жатат. Айымдардан айырмаланып, эркектер жаккан айымын бир карап, анан көзүн тартып кетпейт. Буттун бармагынан тартып чачтын учуна чейин рахаттана тигилсе, анда сизди төшөктөгү өнөктөшү катары элестетип койду. БИРИНЧИ ЖОЛУ... Биринчи жолу жолугушууга барганда эле өнөктөшүңүздүн кыймыл-аракетинен көп нерсени билип алсаңыз болот. Эркек сизди биринчи жолу коомай кучактаса, сизге мамилеси олуттуу. Эркектин денеси сиздин көкүрөгүңүзгө акырын тийсе, сизден ысык мамилени күтүп жатат. Эгерде чыканактан өйдө кармаса, сиз менен узакка бирге болууну каалайт. Алаканыңызга манжаларын тийгизсе, турган жерден эңсөөсүн кандыргысы келет. Ал эми белиңизге колун коюп суроолуу караса, сиздин каалооңузду билгиси келгени. Биринчи эле жолукканда көзү менен чечиндирип баштады. Бул анын өтө сексуалдуулугунан же кыз жандуулугунан кабар берет. Айым эркектин моюнуна колун артып, эки буту менен ага жабышып алса, бул түнү сиздин кандай сунушуңуз болсо да баш тартпайт.
2019-жыл - Доңуз (Кара кийик) жылы. Астрологдордун маалыматына таянсак, жыл динамикалуу, активдүү, бирок жеңил эмес жылдардан болот. 2019-жылы адамдарда Жерге жана Доңузга таандык белгилер: туруктуулук, максатка жетүү үчүн чыдамкайлык, жети өлчөп, бир кесүүчүлүк, түшүнүүчүлүк, чынчылдык керектелет. Доңуз жылында дүйнөнү жана Кыргыз өлкөсүн эмне күтөт?
Бүгүн саламаттыкты сактоо министри Алымкадыр Бейшеналиев маалымат жыйында Травматология, ортопедия жана илим изилдөө борборуна директордун милдетин аткаруучу болуп Гулия Кожокматова дайындалганын айткан . Ошондой эле жакын арада борбор жоюлуп, Тез жардам ооруканасы болуп түзүлөрүн кошумчалаган. Сабырбек Жумабеков кызматтан алынышы боюнча комментарий берип жатып "Садыр Жапаровдун акыркы чечимин күтөм" деп билдирди.
Бүгүн, 23-ноябрда Конституциялык кеңешменин жыйыны өттү. Кеңешменин мүчөсү Сыртбай Мусаев иштеп кете турган Конституциянын текстин даярдап берүү керектигин айтты. "Биз мамлекеттин, элдин жоопкерчилигин моюнга алып, ушул жерде отурабыз. Ошондуктан өзүбүздүн амбициябызды ичибизге сактап, элге иштеп кете турган Конституциянын текстин даярдап берели. Курултайдын статусун аныкташыбыз керек. Курултай бул элдин талабы. Экинчи палатаны курултай катары караш керек.
Жогорку Кеңештеги коалициялык көпчүлүккө кирген фракциялар өкмөттүн курамы боюнча сүйлөшүүлөрдү жүргүзүүдө. Бул тууралуу бүгүн, 4-ноябрда порталына парламенттен билдиришти. Маалым болгондой, кийинки жумада Жогорку Кеңеште министр кызматтарына талапкерлер каралмакчы. Өкмөттүн курамында төмөнкүдөй өзгөрүүлөр күтүлүүдө: – биринчи вице-премьер-министр – Сапар Исаков (КСДПнын квотасы) – социалдык маселелер боюнча вице-премьер-министр – Чолпон Султанбекова же Алмазбек Токторов (“Кыргызстан”) – билим берүү жана илим министри – Гүлмира Кудайбердиева (“Кыргызстан”) – эмгек жана социалдык өнүгүү министри – Таалайкүл Исакунова (“Кыргызстан”) Ал эми калган чиновниктер өз кызматтарында калмакчы.
Чоң-Алай менен Өзгөн районунда жаратылыш кырсыктарынан жабыркагандарга 15-май күнү, саат 11:00гө карата 2 миллион 431 миң 133 сом чогулду. Бул тууралуу Өзгөчө кырдаалдар министрлигинин басма сөз кызматы билдирди. Ага ылайык, ӨКМнын атайын эсебине Ош облусуна караштуу Чоң-Алай районундагы жер титирөөдөн жабыркагандарга 1 миллион 321 миң 924 сом 54 тыйын чогулган. Ал эми Өзгөн районунун Аюу айылындагы жер көчкүдөн жабыркагандарга 1 миллион 109 миң 209 сом 18 тыйын чогулган.
29-октябрь күнү Бишкек шаарынын вице-мэри Мирлан Амантуров Биринчи Май районунун аймагын кыдырды. Кыдыруу учурунда вице-мэр жаңы курулуп жаткан Түлөбердиев менен Көкчөтоо көчөлөрүнүн кесилишиндеги сейил бакта жүрүп жаткан иштерден кабар алды. Кыдырууга шаардык кызматтардын жана мэриянын түзүмдүк бөлүмдөрүнүн башчылары катышты. Мирлан Амантуров Биринчи Май районунун аймагын кыдыруу учурунда журналисттердин суроолоруна жооп берип жатып, шаардын жарыктандыруу жана оңдоп-түзөө иштерин райондордун көзөмөлүнө өткөрүлгөнү жатканын айтып, шаарда курулуп жаткан жана алдыда курула турган сейил бактар жөнүндө айтып берди. "Өзүңүздөр көрүп тургандай, Тулөбердиев менен Көкчөтоо көчөлөрүнүн кесилишине 11 гектардан ашык аянтка жаңы сейил бак курулууда. Бул сейил бак Улуу Ата Мекендик согуштун жеңишинин 75 жылдыгына белек болот. Сейил бакка Чолпонбай Түлөбердиевдин ысымын бергени жатабыз. Бул жердин өзгөчөлүгү - веложол жана атайын скейт сүйүүчүлөрү үчүн скейтдром курганы жатабыз. Ал атайын Орусиядан алынып келет, баасы 2 миллион сомдун тегерегинде 3 жыл өздөрү тейлеп беришет, кепилдиги менен", - деди вице-мэр Амантуров. Вице мэрдин андан аркы кыдыруусу Щербаков менен Тыныстанов көчөлөрүнүн кесилишинде жашоочулар менен жолугушуу жана Бишкек жашыл чарба муниципалдык ишканасынын көчөтканасынан кабар алуу менен уланды. Биринчи Май районунун тургундары вице-мэрге өздөрүнүн көйгөйлөрүн айтканга да жетишти.
Бүгүн, 31-декабрда жакынкы үч саат аралыгында Бишкек шаарында жана Чүй өрөөнүндө туман түшүүсү күтүлөт. Бул тууралуу Өзгөчө кырдаалдар министрлигинен билдиришти. "Бишкек шаарында жана Чүй өрөөнүндө жакынкы 3 саат аралыгында жана түштөн кийин туман түшүүсү күтүлөт. Көрүү аралыгы 500 метрге чейин.
Бишкек шаарындагы жаңы конуштардын биринде жайгашкан менчик бала бакчада тарбияланган бала сабалды деп соттук-медициналык экспертиза дайындалды. "Уулум сабалды" деген арыз менен милицияга баланын атасы кайрылган. Бул тууралуу маалыматты бүгүн, 5-октябрда порталына шаардык милициядан тастыкташты. Белгилүү болгондой, 3-октябрда милиция кызматкерлерине арыз менен 2014-жылы туулган баланын К.К. аттуу атасы кайрылган. Анда ал менчик бала бакчадагы уулун 32 жаштагы С.М. аттуу тарбиячысы сабап койгондугун билдирген. Сабалды делген балага медициналык кароо жүргүзүлүп, анын денесинен көк ала тактар табылган эмес. Учурда бул факт боюнча иликтөө иштери улантылып жатат. Ал эми экспертизанын жыйынтыгы 10 күндүн ичинде даяр болорун милициядан билдиришти. Айта кетсек, 26-сентябрда Бишкекте менчик бала бакчада 5 жаштагы кызга карата сексуалдык мүнөздөгү ыплас иш-аракеттерди жасаган деп бакчанын кызматкери кармалган. Анда 5 жаштагы кызга бала бакчада иштеген 32 жаштагы эркек кызматкер сексуалдык мүнөздөгү ыплас иш-аракеттерди жасагандыгы жазылган. Бул факт боюнча кылмыш иши козголуп, шектүү Бишкек ШИИББинин убактылуу кармоочу жайына киргизилген.
Жогорку Кеңештин депутаты Ирина Карамушкинаны мандаттан ажыратуу үчүн кол топтоо жүрүүдө. Демилгечи - активист Руслан Бекназаров . Маалыматка таянсак, Карамушкинаны кызматтан кетирүүнү колдогондор атайын баракка (үлгүсү жарыяланды) аты-жөнүн, жашаган жерин жазып кол коюшу керек. Аймактарда кол топтоо бүткөндө, толтурулган барактар Бишкекке жөнөтүлүшү шарт. Белгилей кетсек, өткөн аптада Ирина Карамушкина мамлекеттик кызматкерлер аптанын бешинчи күндөрү жума намазга кетип жатканын, иш убактысында ордунда жок кызматкерлер боюнча шайлоочулардан түшкөн даттануулар бар экенин айткан эле. Бул кырдаалды териштирүү үчүн депутаттык комиссия түзүүнү да сунуштаган.
Бразилиянын п резиденти Лула да Силва кесиптеши Орусиянын президенти Владимир Путинди Бразилияга келип кетүүгө чакырды. Бул тууралуу чет элдик басылмалар жазышты. Да Силва Путиндин буга чейин чакыруу алганын жана келерки жылы башка дүйнө лидерлери да Бразилияга келет деп үмүттөнөрүн белгиледи. "Мындан кийин алардын баары Бразилиядагы Г20 саммитине келип, тынчтыктын атмосферасын сезет деп үмүттөнөм. Биз музыканы, карнавалды, футболду жана конокторду жылуу тосуп алганды жакшы көрөбүз", - деген Да Силва. Өлкө Эл аралык кылмыш сотунун мүчөсү экенин эске алганда, Путин Бразилияга кантип келет деген суроого жооп берип жатып, Да Силва орус президенти оңой эле келе аларын, анткени Путиндин Бразилиянын президенти катары коопсуздугуна кепилдик берерин белгиледи. 2023-жылдын мартында Гаагадагы Эл аралык кылмыш соту Владимир Путин менен Орусиянын Балдар акыйкатчысы Мария Львова-Белованы украиналык балдарды өлкөнүн оккупацияланган аймактарынан депортациялаган деген айып менен камакка алууга ордер чыгарган.
Бүгүн, 8-майда кереметтүү Ысык-Көлдүн жээгинде жайгашкан ат майданында Жеңиш майрамына карата көк бөрү боюнча республикалык турнирдин оюндары өттү. Аталган оюндарда Жогорку жана Биринчи Лигадагы командалар 3-орун үчүн оюн өткөрүштү. Алгач Биринчи Лигадагы Таластын "Алкан-Ата" жана Нарындын "Ат-Башы" командалары кез келишти. Бүйүр кызыткан беттештин жыйынтыгында оюн эсеби 3:0 болуп, таластыктардын жеңиши менен аяктады. Андан соң оюн талаасына Жогорку Лигадагы Чүйдүн 2 командасы чыгып, 3-орун үчүн беттеш өткөрүштү. Буга чейин мыкты оюндарды көргөзүп келген "Сары-Өзөн" жана "Сары-Өзөн Рассвет" командалары бул ирет да кыл чайнашкан оюн көрсөтүштү. Жыйынтыгында "Сары-Өзөн" жеңишке ээ болду. Муну менен алар өздөрүнө Жогорку Лигада 3-орунду камсыз кыла алышты.
КТРКнын Байкоочу кеңешине төрага болуп, үчүнчү мөөнөткө шайланган Жыпар Жекшеев кызматынан кеткен. Ал Байкоочу кеңештин төрагалыгынан жана мүчөлүгүнөн өз ыктыяры менен кеткенин билдирген. Байкоочу кеңештин мүчөсү Азамат Болгонбаев азырынча төрагалык орунга ким келери белгисиз экенин айтат. "Азырынча кеңештин мүчөлөрү жыйынга чогула элекпиз. Жыйын качан болору белгисиз, ноябрь айынын аягына чейин болот. Мыйзам боюнча жыйынды Байкоочу кеңештин улуусу Нурия Айдабосунова алып барат. Азырынча талапкерлер дагы жок", - деди ал. Жыпар Жекшеев 2019-жылдын июнь айында КТРКнын Байкоочу кеңешине төрага болуп шайланган.
Ысык-Көл облусунун Каракол шаарындагы унаа базарынын жанынан жансыз денеси табылган мектеп окуучусунун өлүмүнө шектелген дагы 3 бала 2 айга камакка алынды. Маалыматка ылайык, 14-февралда чыккан соттун чечими менен 18 жаштагы С.Д., Ж.С. жана 19 жаштагы Н.Т. эки айга камакка алынды. Буга чейин Каракол шаардык соту 17 жаштагы үч окуучуну 2 айга, ал эми 16 жаштагы экөөнү 1 айга камакка алган.
Тышкы иштер министри Руслан Казакбаев Стокгольм шаарында Европа коопсуздук кызматташтык уюмунун тышкы иштер министрлер кеңешинин 28-жыйынынын алдында өткөрүлгөн формалдуу эмес жолугушууга катышты. Анда негизги докладчы катары сөз сүйлөгөн министр аталган уюм ачык жана тең укуктуу диалог жүрүүчү аянтча катары өзүнүн актуалдуулугун жоготуп бара жатканын айтты. Бул тууралуу министрликтин басма сөз кызматынан билдиришти. Кыргыз тараптын пикиринде уюмдун мүчөлөрүнүн арасындагы ишенимдин кризиси анын негизги көйгөйлүү аспектилеринин бири бойдон калууда. Европа коопсуздук кызматташтык уюмунун милдеттерин айрым учурларда уюмга мүчө болгон мамлекеттер экинчи мамлекетке каршы саясий максатта колдонууда. Мындай жагдайлар уюмдун ичиндеги карама-каршылыктарды күчөтүп, анын эл аралык аренадагы аброюна зыян келтирерин айтат Казакбаев. "ЕККУнун негизги документтеринде чагылдырылган принциптерди, эгемен теңдик, мамлекеттердин аймактык бүтүндүгү, талаштарды тынчтык жолу менен жөнгө салуу, ички иштерге киришпөө, адамдын укуктарын жана негизги эркиндиктерин сыйлоо, тең укуктуулук, элдин өз тагдырын өзү чечүү принциптерин бирдей сыйлоо жана сактоо аркылуу гана уюм коопсуздуктун концепциясын колдоо жана катышуучулардын өз милдеттерин аткаруусун камсыз кылууга алдыга кадам таштай алат", - дейт тышкы саясий ведомствонун башчысы.
Саламаттыкты сактоо министри Алымкадыр Бейшеналиев Биринчи радиого берген маегинде буга чейин эмдөө алгандан кийин каза болуп калганы айтылып жаткан Назгүл Исакованын өлүмү вакцина менен байланыштуу болбогонун билдирди. "Жалпыга маалымдоо каражаттарында талкууланып жаткан Назгүл Исакованын өлүмү боюнча жүргүзүлгөн акыркы соттук-экспертизанын жыйынтыгында, ал вакцина алганга чейин коронавирус менен ооруп жатканы белгилүү болду. Ошондой эле илдет өөрчүп пневмонияга өтүп кеткен. Назгүл Исакова вакцинадан эмес, коронавирустан улам каза болгон", - деди министр. Ал ошондой эле азырынча Кыргыз өлкөсүндө вакцина алгандан кийин каза болуп калганы далилденген учурлар каттала электигин кошумчалады.
Парламенттик шайлоо 2020-жылы өтөт. Бирок коомчулук тарабынан Жогорку Кеңешке кескин сын-пикирлер айтылып жатат. Парламенттик шайлоо күзүндө өтөт деген жоромолдор көп айтылууда. Мындан улам порталы "Жогорку Кеңештин учурдагы 6-чакырылышынын мөөнөтүнөн мурда тарап кетишине негиз барбы?" деген собол салды. "Замандаш" саясий партиясынын лидери Жеңишбек Молдокматовдун пикиринде парламент таркабайт. "Биринчиден, бул эл ичинде айтылып жаткан сөз. Айрым учурларда парламенттин депутаттарынын өздөрүнөн дагы чыгып жаткан сөз бар. Менин оюмча, парламент быйыл таркабайт. Буга чейин парламенттин таркашы боюнча коркунуч бар эле, азыр өтүп кетти. Экинчиден, бул парламентке эбегейсиз чоң суммадагы акча коротулуп, депутаттар Жогорку Кеңешке келгенин эсибизден чыгарбайлы. Андыктан акчасын берип, мандат алган депутаттар ордун бошотуп таркап кетет дегенге көп ишене бербейм. Үчүнчүдөн, бул парламент жалпы сөзгө, эпке келген парламент болуп жатат. Мындай ыңгайлуу парламент жок го дейм.
Бишкектин Биринчи Май райондук сотунда активист Мелис Аспековдун иши боюнча соттук отурум өтүп жатат. Аспеков өз сөзүндө күнөөлүү эмес экенин айтып, УКМК тараткан видеодогу адам өзү эмес экенин белгиледи. " Мен 100 пайыз күнөөлүү эмесмин. Үйүмдө 2-3 миң доллардай акча бар эле. Мен ал акчаларды УКМК кызматкерлерине өзүм берип, иштин материалдарына кошуусун айткам. Алар ал акчаларды мен алып жаткан учурда кармалгандай түр көрсөтүп жатышат. Мага 250 миң долларды бир нече бөлүккө бөлүп алып келип берген деп жатышат. Андай болсо эмнеге акчаны алып жаткан учурда кармашпайт? Видеодо көрсөтүлгөн акчаларга белги коюлган эмес. УКМК тараткан видеодо мени кармап, жерге жаткырып койгонун көрсөтүп жатышат. Бирок видеодогу адам мен эмесмин. Менин үйүмө келишти, эшикти өзүм ачтым. Жадакалса менин колумду эч ким кайрып кармаган эмес ", - деди Аспеков. Мелис Аспеков 8-январда УКМК тарабынан кармалган. 10-январда Биринчи Май райондук сотунун чечими менен ал жана дагы бир активист Улан Жураев "Кыргыз темир жолу" ишканасынын жетекчилигинин арызынын негизинде камакка алынган. УКМК алар бул ишканадан 250 миң доллар талап кылганын билдирген. Кийин Жураев үй камагына чыгарылган. Кийин тергөө абагында отурган активист Аспеков Фейсбуктагы баракчасына президент Жапаров талапкер учурунда шайлоо компаниясына экс-президент Сооронбай Жээнбековдун үй-бүлөсүнөн 10 миллион доллар алганы тууралуу билдирүү жазган.
Журналист Болот Темировдун ички иштер органдарынын кызматкерлеринин үстүнөн жазган арызын Бишкек шаардык прокуратурасы карайт. Бул тууралуу Башкы прокуратуранын катын журналист Фейсбуктагы баракчасына жарыялады. Эскерте кетсек, өткөн айда Темиров командасы менен Улуттук коопсуздук комитетинин төрагасы Камчыбек Ташиевдин жакын тууганынын аты аталган журналисттик иликтөө жарыялаган. УКМКнын төрагасы жана анын жакындары ал маалыматтарды четке каккан.
Пакистанда бир сутка ичинде коронавирус пандемиясын жуктургандардын рекорддук көрсөткүчү катталды. Бул тууралуу жергиликтүү маалымат булактары жазып чыгышты. Анда жазылган маалыматка ылайык, Пакистанда бир сутка ичинде CОВІД-19 илдетине чалдыккандардын саны 6 миң 397ге жетти. Аталган өлкөдө жугуштуу вирус менен жалпы 125 миң 933 адам катталган.
Бүгүн, 31-августта Йоханнесбургда көп кабаттуу үйдөн чыккан өрттөн улам кеминде 73 киши каза тапты. Курмандыктардын арасында бир кичинекей бала болгонун жана 52 киши жаракат алганын чет элдик басылмалар жазып чыкты. Маалым болгондой, өрт бейшембиге караган түнү Түштүк Африканын эң ири шаары жана анын экономикалык борбору Йоханнесбургдун мурдагы бизнес районунда катталган. Куткаруучулар имараттан чыга алгандардын баарын эвакуациялаган. Учурда өрттүн келип чыгуу себептери такталып жатканы айтылды. Акыркы убакта бул аймактагы имараттар турак-жай катары колдонула баштаган. Жергиликтүү маалымат каражаттары ал жерде негизинен мыйзамсыз иммигранттар жашай турганын жазышууда.
Эртең, 21-майда түнкүсүн Чүй, Ысык-Көл, Нарын облустарынын көпчүлүк аймактарында, Талас, Ош, Жалал-Абад, Баткен облустарынын кээ бир райондорунда жаан жаайт. Бул тууралуу Кыргызгидрометтен билдиришти. Чүй, Ысык-Көл облустарынын кээ бир жерлеринде жаан-чачын катуу жаайт. Күндүз Ош, Баткен облустарынын көпчүлүк аймактарында, Жалал-Абад, Ысык-Көл, Нарын облустарынын кээ бир райондорунда, Чүй, Талас облустарынын тоолорунда жаан жаап, күн күркүрөйт. Батыш тараптан келген шамалдын ылдамдыгы секундасына 4-9 метрге, кээ бир райондордо 15-20 метрге жетет. Абанын температурасы: Чүй облусунда түнкүсүн +10...+15, күндүз +22…+27; Талас жергесинде түнкүсүн +8...+13, күндүз +21…+26; Ош, Баткен, Жалал-Абад дубандарында түнкүсүн +12…+17, күндүз +26…+31; Ысык-Көл облусунда түнкүсүн +6…+11, күндүз +18…+23; Нарын облусунда түнкүсүн +3…+8, күндүз +16…+21; Бийик тоолуу аймактарда түнкүсүн -2…-7, күндүз +1…+6 градус болот. Бишкекте түнкүсүн жаан жаап, күн күркүрөйт, күндүз жаан-чачын жаабайт.
Бишкекте көп балалуу энелер Баатыр эне ордени жана Эне даңкы медалы менен сыйланышты. Бул тууралуу борбор калаанын мэриясынын басма сөз кызматы билдирди. Маалыматка ылайык, Бишкек шаарынын Ленин районунун башчысы Нурдин Тынаев 22 көп балалуу энеге Баатыр эне орденин жана 9 көп балалуу энеге Эне даңкы медалын тапшырды. "Район башчысы энелерди жогорку мамлекеттик сыйлыктын ыйгарылышы менен куттуктады. Ал өсүп жаткан муунду тарбиялоодо энелердин ролу маанилүү экенин жана өлкөнүн көз карандысыздыгына, өнүгүүсүнө кошкон салымы чоң экенин баса белгиледи.
Индонезияда өтүп жаткан Жайкы Азия оюндарынын оор атлетика боюнча коло медалынын ээси Иззат Артыков атаандаштары жана алдыдагы максаттары тууралуу айтып берди. Спортчунун айтымында, анын атаандаштары абдан күчтүү болушту жана ал машыктыруучулары менен кеңешип алтын медалды жеңип алууга аракет көргөн. " Алдыңкы орундарды ээлеген түндүк кореялык жана өзбекстандык атаандаштарым абдан күчтүү экен. Дагы бир түндүк кореялык оор атлет 3 жолку аракетинде тең штанганы көтөрө албай калды. Ал аны көтөрүп кетсе, мен 4-орунда болуп калмакмын. Биз булкуп түртүүдө алгач 178 килограммдан баштадык, андан кийин 183 килограммды түртүп 3-орунда болдум. Түндүк Кореянын спортчусу 188 килограммдык штанганы түртө албай койгондуктан, бизде алтын же күмүш деген суроо пайда болду. Биз алтын алабыз деп чечип 190 килограммды көтөрүүнү тандадым. Бирок штанганы төшкө алып, андан ары көтөрө албай койдум. Эми Кудай ушуну буюруптур", - деп айтты Артыков. Ошондой эле Иззат Артыков буга чейин 190 килограммдык штанганы көтөрүп жүргөнүн айтып берди. "Буга чейин 190 килограммды машыгууларда көтөрүп жүргөм. Биринчи аракетимде 178 килограммды көтөргөн болчумун, экинчиде 183 килограммды көтөрдүм. Бул экөөнүн айырмасы азыраак, 183төн 190 килограммга барганда салмактын айырмасы көп болуп калды. 3-аракетимди колдонуу үчүн абдан көп убакыт күтүп калдым. Ошол себептен 190 килограммды көтөрө албай койдум деп ойлойм . "Мен машыгууларды 2018-жылдын январь айында баштагам, ага чейин психологиялык жактан бир аз даяр боло албадым окшойт. Машыгууларды өткөрбөй көп убакыт өтүп кетти. Бул мелдеште психологиялык даярдыгым жакшы эле болду, бирок физикалык даярдыктан күчсүз болуп калдым. Анткен менен атаандаштарым менден чоң экен. Алардын булчуңдары, өздөрү чоң болушту", - деп кошумчалады Артыков. Алдыдагы максаттары тууралуу Иззат Артыков төмөнкүлөрдү айтып берди: " Алдыда Токиодо өтүүчү Олимпиада күтүп жатат. Пландар жакшы, даярданып баштадык.
Канаданын борбордук Саскачеван провинциясында 10 адамды бычактап өлтүргөн кылмышкерлердин биринин жансыз денеси табылды. Бул тууралуу чет элдик басылмалар жазышты. Андагы маалыматка таяна турган болсок, 31 жаштагы Дэмиен Сандерсондун жансыз денеси бычакталган абалда табылган. Полиция кызматынын айтымында, экинчи шектүү Майлз Сандерсон да жарадар болушу мүмкүн. Учурда аны издөө иштери жүрүп жатканы айтылат маалыматта.
Бүгүн, 15-февралда Жогорку Кеңеште жергиликтүү мамлекеттик администрациялардын ролун күчөтүүгө багытталган мыйзам долбоору боюнча парламенттик угуу өтөт. Бул парламенттин сайтына жарыяланды. Конституциялык мыйзамдар, мамлекеттик түзүлүш, сот-укук маселелери жана Жогорку Кеңештин регламенти боюнча комитет өткөрөт. Парламенттик угуу 10:00дө башталат.
Кыргыз өлкөсүндө сотторго болгон ишеним жакшырууда. Бул тууралуу Жогорку Сотто өтүп жаткан маалымат жыйында айтылды. Жогорку Соттун төрайымы Айнаш Токбаева соттогу адилеттикти жогорулатуу иштери кызуу жүрүп жатканын айтты. "Сот системинде кандай кемчиликтер бар экенин тактоо максатын 5 пилоттук долбоор иштеди. Сот адилеттигин, сот отурумдарынын мыйзамдуулугун, судьялардын кесипкөйлүгү жана соттогу пара алуу маселеси иликтенди", - деди ал.
Республикалык жоокерлердин энелери комитетинин өкүлү Уулкан Байгубатова Куралдуу күчтөрдүн жоокерлеринин кургак учукка кабылганын шалаакылык деп эсептейт. Бул тууралуу ал жыйын учурунда билдирди. Айтымында, бул кырдаалга жол берилбеши керек болчу. "Бул шалаакылык. Эң негизгиси балдарыбыз айыгып кетсин. Ал жакта шарттар деле жакшы экен. Алардын бирөөнүн да дене табы көтөрүлбөптүр. Буга жол берилбеши керек эле, бирок жол берип салдык. Алардын ата-энелери ыйлап жатышат. Бирок негизгиси бул айыга турган дарт. Бул балдарыбызга болгон кырсык.
Ысык-Көл облусуна караштуу Ысык-Көл районунун Ананьево айылында өрт чыккан жерден милиция адамдарды 500 метр алыстыкта өткөрбөй жатат. Бул тууралуу `ге окурман билдирди. Анын айтымында, кырсык болгон жерден 5 адамды "Тез жардам" кызматы алып кетти. "4 жүк ташыган унаа өрттөндү, асманга 24 жолу атылды, 200гө жакын унаа өтө албай турат", - дейт окурман . ӨКМнын маалыматына ылайык, өрт тууралуу маалымат 17:25те келип түшкөн. Өрт болгон жерде 3 өрт өчүрүүчү унаа иштеп жатканы айтылган.
Оор атлетика боюнча 21-майдан 23-майга чейин чоңдор арасында Өлкө чемпиондугу өттү. Бул тууралуу Жаштар иштери, дене тарбия жана спорт боюнча мамлекеттик агенттигинин басма сөз кызматынан билдиришти. Маалыматка ылайык, эки күнгө созулган чемпиондукка жалпысынан 88 спортчу катышкан. 2016-жылы Рио-де-Жанейро шаарындагы жайкы Олимпиада оюндарынан кийин допинг табылып спорттон четтетилгенден бери Иззат Артыков алгачкы жолу мелдешке түшүп, 69 килограмм салмактык категорияда өлкө чемпиону аталды. Ал эки көнүгүүдөн кийин 297 килограмм көрсөткүчкө жетип, муну менен алтын байгенин ээси болду.
Италиянын "Ювентус" футболдук клубунун жетекчилиги каржылык кыйынчылыктарына байланыштуу оюнчуларына өтүнүч менен кайрылды. Бул тууралуу чет элдик спорттук басылмалар жазып чыкты. Андагы маалыматка ылайык, клуб жетекчилиги оюнчуларынан маянаны төрт айга жылдыра турууну суранган. Клубдун футболчулары бул сунуш боюнча азырынча чечим кабыл ала электиги белгилүү болду. Коронавирус пандемиясынан улам өткөн жылы "Ювентус" клубу оюнчуларынан айлык акыны кыскартып турууну суранышып, футболчулар макул болгон. Бул клубга жылына 90 миллион евро үнөмдөөгө мүмкүнчүлүк берген.
2009-жылдын 17-октябрында Франциянын түштүк-батышында эки туристтик учак сүзүшүп, 4 адам каза болгон. Коньяк шаарынан абага көтөрүлгөн учактын ичинде учкуч жана эки жүргүнчү болгон. Ал эми экинчи учак Руаян шаарынан абага көтөрүлгөн. Учактын ичинде учкуч аялдан башка эч ким жок болгон. Эки учак Боже аймагына жакын жерде сүзүшкөн. Кырсыктын кесепетинен 4 адам каза болгон.
“Таберик” балдар музыкалык театрынын концерттик залында Бишкек шаарынын мэри Эмилбек Абдыкадыровдун катышуусунда Транспорт жана жол чарба кызматкерлеринин кесиптик майрамына арналган иш-чара өттү. Бул тууралуу бүгүн, 27-октябрда Бишкек мэриясынан билдиришти. Маалыматта, калаа башчы бардык транспорт кызматкерлерин жана тармактын ардагерлерин кесиптик майрамы менен куттуктап, аларга чың ден соолук, бакубатчылык жана мындан аркы кесиптик ишмердигине ийгиликтерди каалады. “ Жылдын кайсы мезгили болбосун шаарыбыздын жол магистралдарындагы түйшүктүү жана жеңил эмес, ошол эле учурда байсалдуу жана жемиштүү эмгегиңиздер үчүн сиздерге ыраазычылыгымды билдирем! Транспорт жана жол чарба тармагы - Бишкек шаарынын ичиндеги бирдиктүү транспорттук тутумунун жана өндүрүштүк инфратүзүмүнүн, жашоочуларыбыздын өз ара байланышынын маанилүү бөлүгү болуп эсептелет. Анын туруктуулугу менен натыйжалуулугу экономикабыздын өсүшүн, калктын жашоо деңгээлин жакшыртуунун зарыл шарты болуп саналат. Ошол себептен шаарыбыздын жолдор жана транспорт тармагын өнүктүрүү аны башкаруу системасын өркүндөтүү алдыбызга койгон эң маанилүү максаттарыбыз экенин эске алуу менен шаардыктардын жакшы жашоосу үчүн өзгөчө мааниге ээ болгон жолдорду, тротуарларды, ошондой эле транспорт менен камсыздоону жалпы маанилүү иш аракетибиз катары карашыбыз зарыл ”,-деди калаа башчысы.
15-августта алып баруучу, тамада, ди-джей Салтанат Саматова 46 жашында узакка созулган оорудан каза болду. Бул тууралуу анын атасы Орозбек Түгөлбаев маалымдады. Салтанат Саматова 1972-жылы 1-мартта Бишкек шаарында төрөлгөн. Ал Мукаш Абдраев атындагы музыкалык мектепти аяктап, Ишеналы Арабаев атындагы КМУнун музыкалык факультетин бүтүргөн. Алгач радиодо ди-джей катары таанылып баштаган. Андан кийин телеалпаруучулук кызматты аркалаган. Кийинчерээк ар кандай коомдук иш-чараларды жана “Акыл Ордо” теледолбоорун алып барып, 20 жылдан ашуун убакыт медиа тармагында иштеген. Салтанат Саматова 2011-жылы рак илдетине кабылган. Анын артында жолдошу жана бир уул, бир кызы калды.
УКМКнын төрагасы Камчыбек Ташиев мурдагы президент Алмазбек Атамбаевдин саламаттыгынан кабар алды. Бул тууралуу бүгүн, 25-декабрда комитеттин басма сөз кызматынан билдиришти. Маалыматка караганда, Ташиев Алмазбек Атамбаев кандай шартта кармалып жатканын, анын ден соолугу кандай экенин билип кайтты. " Атамбаев СИЗОнун кызматкерлеринин мамилесине, кармалуу шартына нааразычылыгы жок экенин айтты. Бирок ден соолугу жакшы эмес экенин билдирди. УКМКнын төрагасы тиешелүү кызматтарга Атамбаевдин саламаттыгын тыкыр текшерүүдөн өткөрүүнү тапшырды.
Кыргызстан дын "Киров" суу сактагычы аркылуу Казакстандын Жамбыл облусуна суу бер ил е баштады. Бул тууралуу кошуна өлкөнүн суу жана ирригация министри Нуржан Нуржигитов билдиргенин аталган өлкөнүн жергиликтүү басылмалары жазышууда. Маалымдалгандай, учурда суу сактагычтан 12 кубометр суу агып чыгууда. “Биз Кыргыз Республикасынын Айыл чарба министрлигинин жетекчилери менен жолугушуп, Киров суу сактагычын ачуу боюнча учурдагы шарттарды макулдаштык. Учурда суу сактагычтан 12 куб метр суу Жамбыл облусунун суу сактагычына топтолуп жатат“, – деп билдирген Нуржигитов.
Коомдук ишмер, белгилүү журналист, Жогорку Кеңештин экс-депутаты, КТРКнын экс-башчысы Мелис Эшимканов 1962-жылы 9-декабрда Жалал-Абад облусуна караштуу Тогуз-Торо районундагы Казарман айылында туулган. Ал 1985-жылы Кыргыз улуттук университетинин журналистика факультетин бүтүргөн. Журналисттик эмгек жолун Кыргыз телерадио боюнча мамлекеттик комитетинин жаштар редакциясынан баштаган. Кийинчерээк жаштардын "Ленинчил жаш" гезитинде кабарчы, "Комсомолец Киргизии" гезитинде жооптуу катчы болгон. 1991-жылы "Жаштык жарчысы" гезитинин редактору болуп дайындалган. Бул гезитти менчиктештирип, анын аталышын “Асаба” деп өзгөртүп,1992-2001-жылдары гезитти жетектеген. 2001-жылы “Агым” деп аталган жаңы эркин гезитин ачып, 2005-жылга чейин аталган гезитте башкы редактор болуп иштеген. Мелис Эшимканов 2000-жылы президенттик шайлоодо талапкер болгон. Ал эми 2005-жылы апрелде Жогорку Кеңештин ІІІ чакырылышынын депутаты болуп шайланган. 2007-жылдын ноябрынан 2009-жылдын ноябрынын башына чейин УТРКнын (азыркы КТРК) башкы директору болуп иштеген. 2009-жылдын 6-ноябрында Мелис Эшимканов Өнүктүрүү, инвестиция жана инновациялар боюнча борбордук агенттикке караштуу Кыргыздын өнүгүү корунун байкоочу кеңешинин төрагасы болуп дайындалган. 2010-жылдын 7-апрелиндеги элдик ыңкылаптан соң аталган агенттик расмий жоюлган. Андан кийинки учурда Эшимканов бир канча ай бою саясаттан оолак жүргөн. Айрым маалыматтарда Мелис Эшимканов “Баягы Асаба” гезитин ачууга аракет кылгандыгы айтылат. Мелис Эшимканов 2011-жылы 15-сентябрда Бишкек шаарындагы жеке менчик ооруканалардын биринде жүрөгү токтоп, мезгилсиз дүйнөдөн кайткан.
2-декабрга карата Токтогул суу сактагычындагы суунун көлөмү 11 миллиард 3 миллион метр кубду түздү. Бул тууралуу "Электр станциялары" ачык акционердик коомунун басма сөз кызматынан кабарлашты. Билдирүүдө суунун орточо күндүк агып кириши секундасына 170 метр куб, агып чыгышы 498 метр кубду түзүүдө деп айтылат.
"Индияда өткөн кинофестивалда "Мырзанын мыкты ролу" наамын алуу мен үчүн күтүүсүз болду", - дейт актёр Анвар Осмоналиев бүгүн, 26-апрелде ьге берген маегинде. Кубанычы азыр да койнуна батпай жаткан актёр буларды айтты: “Кинофестивалда 21 тасма ат салышты. "Асман алдында" тасмасы көрсөтүлүп жаткан учурда толкунданып, чоң жоопкерчиликти сезип турдум. 3-күнү жыйынтык чыгып, мыктыларды сыйлоо аземи болуп өттү. Кезек-кезеги менен сыйлык ээлери аныкталып, бир маалда "Мырзанын мыкты ролу" наамы Анвар Осмоналиевге тапшырылат” дегенде сүйүнүп кеттим. Бул мен үчүн күтүүсүз болду. Азыр деле кубанычым тарай элек. Алгач кинофестивалга барганда номинациялар бар экен деп ойлогон эмесмин. Бул менин экинчи сыйлыгым. Буга чейин да ушул эле тасмада жараткан ролум үчүн Якутияда өткөн ІІІ Эл аралык кинофестивалда "Эң мыкты актёрдук дебют" наамын алгам”. Эскерте кетсек, кинофестивалда режиссёр Дальмира Тилепбергендин "Асман алдында" жана режиссёр Садык Шер-Нияздын "Курманжан датка" тасмалары сыйлыкка көрсөтүлгөн.
Украинанын аймагында согуштук аракеттерге катышкан кыргызстандык жаран кармалды. Бул тууралуу Улуттук коопсуздук боюнча мамлекеттик комитеттен кабарлашты. Билдирүүгө ылайык, Украинадагы согушка катышты делинип К.у. А аттуу Кыргыз жараны 11-январда кармалган. "Ал Украинага көчүп барып, ал жердеги аскердик топтордун катарында аскердик операцияларга катышкан. 2023-жылдын 11-январында Кыргыз Республикасынын жаранынын чет мамлекеттин аймагындагы куралдуу кагылышууга катышуу фактысы боюнча козголгон кылмыш ишинин алкагында К.у. А. кармалып убактылуу кармоочу жайга киргизилди", - деп билдиришти УКМКдан. Учурда кылмышка тиешеси бар башка адамдарды аныктоо боюнча кошумча чаралар көрүлүп жатат.
Бүгүн, 3-майда Министрлер кабинетинин кезектеги жыйынында аз камсыз болгон 120 миң үй-бүлөгө бир жолку жардам көрсөтүү чечимин кабыл алды. Бул тууралуу өкмөттүн маалымат кызматынан билдиришти. Ага ылайык, жыйындын күн тартибинде тогуз маселе коюлуп, ага кошумча аз камсыз болгон үй-бүлөлөргө гуманитардык жардам көрсөтүү маселеси дагы каралган. Жыйынтыгында министрлер кабинети 120 миң аз камсыз болгон үй-бүлөнүн ар бирине 10 литрден өсүмдүк майын берүү чечимин кабыл алды.
Кыргыз кыздарынын арасынан эмгеги менен даңкталган асылзат айымдарды коомдук турмуштун бардык жагынан табууга болот. Элибизде ар дайым урматталып келген кыргыз айымдары коомдук жана мамлекеттик иштерге гана жигердүү катышпастан үй-бүлөдө да жароокер жар, мээримдүү эне катары өз милдеттерин так аткарып келишет. Маектешибиз милициянын полковниги, филология илимдеринин кандидаты, доцент Жылдыз Секебаева 1996-жылдан бери ички иштер органдарында кызмат өтөп келет. Он бештен ашык илимий макалалардын жана окуу китептердин автору Жылдыз айым аялзат жана карьера туурасында кызыктуу кеп курат. Мугалимдиктен милиция кызматына келген - Ички иштер органдарында, дегеле бул тармакты аттаганыма 25 жылдын жүзү болуптур. Биринчи кесибим боюнча филологмун, Орусия Федерациясынын Оренбургдагы педагогикалык институтун аяктагам. Кийин юридикалык билим алгам. Ички иштер органындагы эмгек жолумду ИИМдин басма сөз кызматында иштөө менен баштагам. Кийин азыркы иштеп жаткан Эргеш Алиев атындагы ИИМдин академиясына которулуп иштеп калдым. "Дарак бир жерден көгөрөт" дегендей, мына ушул жерде узак жылдардан бери иштеп, кафедрам экинчи үйүмө айланып, бир туугандай кесиптештерди таптым. Башында тарбиялоо жаатында иш алып барсам, андан кийин кафедрага которулуп, мугалим, улук окутуучу болуп, жетишерлик тажрыйба топтоп, эми минтип жетекчилик кызматты аркалоодомун. Мына ушул жерден аспирантурага тапшырып, аны ийгиликтүү аяктадым, кандидаттык ишимди жактап кандидат, доцент болдум. Ушул жерден жолдошумду таптым, үй-бүлө күттүм дегендей. Айтор, ИИМ мен үчүн куттуу жер. Кесипкөй адис болушуна 3 адамдын салымы чоң болгон - Кесибимди өзүм тандап, орган адамы болуп калышыма эч ким деле түрткү берген жок. Тагдырдын жолу эле ушундай болду. Бирок мыкты адис болушума үч адамдын салымы чоң. Биринчиден, ал менин атам. Атамдын акыл-насаат сөздөрү, тарбиясы менин турмушумда чоң таасир берди. Ал эми мен алгач ИИМдин басма сөз кызматына келгенде ыраматылык Жолдошбек Бусурманкулов ал жакты жетектеп турган. Ошентип Жолдошбек агай менин биринчи жетекчим болуп калды. Бейиши болгур ушунчалык акылман эле, адамкерчилик сапаты менен билими айкалышып турчу. Айтор, ал кишиден көптү үйрөнүп, тарбияланып, таасир алдым. Андан кийин Нурлан Жумашев деген адам менен иштешип калдым. Ал киши башчыбыздын орун басары болчу. Бирге иштешкен төрт жыл ичинде ал кишиден да көп сабак алдым. Чынында мага аябай үлгү болду. Мен өзүмдүн иш тажрыйбамда, эмгек жолумда ушул эки адамга абдан ыраазымын. Лейтенант кезинде жолуктурган өмүрлүк жолдошу - Өмүрлүк жолдошум Бактыбек Кубакаев да ушул тармактын адамы, милициянын полковниги. ИИМдин ардагери, тактап айтканда, 2017-жылдан бери ардактуу эс алууда. Мен ИИМге иштеп келсем, Бакыт да бул жакта иштечү экен. Анда мен жаш, лейтенант кезим болчу. Ошентип экөөбүз таанышып, сүйлөшүп жүрүп баш коштук. Кудайга шүгүр, 23 жылдан бери бир түндүктүн алдында ынтымактуу, бактылуу өмүр кечирип келе жатабыз. Кээде отуруп “милиция эмес, башка тармактын адамына турмушка чыкканымда кандай болот эле?” деп ойлонуп калам. Анткени экөөбүз тең бир тармактын адамы болгондон кийин бири-бирибиздин жумушубузду жакшы түшүнөбүз. Ашыкча кызгануу, түшүнбөстүк деген болбойт. Колубуздан келишинче кеп-кеңешибизди айтып, бири-бирибизди колдоп турабыз. Жубайлар бир тармакта иштегендин ушунусу жакшы экен. Ал эми жаман жагы революция, өзгөчө кырдаал сыяктууу өлкөдө курч абал жаралганда балдарды таштап коюп, экөөбүз тең жумушка чыгып кеткенибиз гана болбосо. Кыргыз айымдарына карьера жасоо оор - Ата-эне деген баланын күзгүсү болот. Бизге карап бала тарбияланат, калыптанат, түздөнөт экен. Биздин үч уул, бир кызыбыз бар. Бир үй-бүлөдөн бир тарбияны көрүп чоңойсо деле, ар бир балаң ар башкача болорун байкадым. Мисалы, биздин балдардын төрт башка кыялы, төрт башка кызыгуусу бар. Улуу балабыз орган адамы болгусу келбей турганын айтып, учурда Томск шаарындагы университетте 4-курста окуп жатат. Келечекте геолог болот. Андан кийинки уулубуз Орусиянын Омск шаарында ИИМдин Академиясында билим алууда. Биздин жолубузду жолдоп, ишибизди улантып, милиция кызматкери боло турчу уулубуз ушул. Андан кийин кызыбыз 5-класстын окуучусу. Эң кичүү уулубуз 4 жашта. Мамлекеттик кызматтан сырткары да үйдө үй тиричилиги, бала тарбиялоо, кайын-журтка кызмат кылуу деген нерселер күтүп турат. Ошол себептен экөөнү бирдей алып кеткендер аз. Биринчиден, жолдошуң жакшы болбосо эч кандай ийгиликке жете албайсың. Үйдүн тиричилигинен болобу, жумуштан болобу же илимий эмгек жазамбы, айтор бардык тараптан колдогон менин жолдошум жана бир туугандарым болду.
Эки жумага жетпеген убакыттан кийин Катарда футбол боюнча Дүйнө чемпиондугу башталат. Командалар азыртан эле даярдыкты башташып, Дүйнө чемпиондугуна карата курамын жарыялай башташты. Дагы бир фаворит команда болгон Португалия курама командасы Катарга бара турган футболчулардын тизмесин жарыялады. Башкы машыктыруучу Фернанду Сантуш улуттук курамга 26 футболчуну чакырган. Португалия курама командасы Уругвай, Гана жана Түштүк Корея менен бир тайпада жайгашкан.
Индияда окуучуларды алып бараткан автобус дарыяга кулап, 49 окуучу жабыркады. Бул тууралуу чет элдик маалымат каражаттары жазып чыкты. Маалыматка ылайык, окуя кечээ, 13-августта Махараштра штатынын Палгхар аймагында орун алган. "Жабырлануучулар ар түрдүү оор жаракаттарды алып, тез арада жакынкы ооруканага жеткирилген.
Өкмөттүн Талас облусундагы ыйгарым укуктуу өкүлү Марат Мураталиев обсервацияга жатуудан баш тартып, чыр чыгаргандарды убактылуу кармоочу жайынан изоляция зонасын ачып, ошол жакка киргизип коюу керек дейт. Бул тууралуу ал аксакалдарга карата видеокайрылуусунда айтты. Анда Мураталиев жарандарга кайрылып, үйүңөрдө отурганыңар бизге чоң жардам болот дейт. "Биз силерден үйдө отурууну суранабыз. Күнү-түнү иштеп жүргөн акимдер, шаар мэри, укук коргоо кызматкерлери, дарыгерлер үйлөрүнө барбай иштеп жүрүшөт. Алар үйлөрүнө баруудан коркуп жатышат. Алардын үй-бүлөсү, жакындары, балдары жок бекен? Эмнеге коркунуч жаратып жатасыңар? Кечээ "Манас" лицейинде ачылган обсервацияга барсак, дааваттан келгендер "эмнеге сүлгүсү жок келишим керек" дейт. Жат дегенде жатпасаңар, милициянын убактылуу кармоочу жайынан обсервация ачып коёбуз, ошол жакка жатасыңар анда. Ошондуктан ынтымакка келели. Анан дагы WһацАпп аркылуу ар кандай провокацияга алдырган билдирүүлөрдү таратканды токтоткулачы. Республикалык штабдын чечими чыккан, ким провокацияга чакырык таштаган болсо ири көлөмдө айып пул төлөйт. Токтоткулачы! Үйүңөрдө болуп, эч ким менен байланышта болбой тургулачы. Урматтуу аксакалдар, апалар, балдарыңарга айткылачы. Жакында абанын температурасы жогорулайт, вирустун жайылуусу басаңдайт. Илдет жок болсо биз сиздерге айтабыз", - дейт Мураталиев.
Бүгүн, 24-ноябрда КТРКда Жогорку Кеңештин депутаттарын шайлоонун үчүнчү күндүк дебаттары өттү. Анда "Ата-Мекен" партиясынын лидери Өмүрбек Текебаев "Мен жакында Чүй облусун кыдырып чыктым. Мага мурун Чүй майкөл-сүткөл аймактай болуп көрүнөт эле. Бирок өлкөнүн көйгөйү ички мигранттар менен кошо баары Чүйгө көчүп келиптир. Чүйдө канча калк бар экенин өкмөт да билбесе керек. Мектептерде балдар бир нече эсе көп окуйт. Ооруканаларга эч ким батпайт. Алар (ред.; ички мигранттар) аймактык каттоого алынбагандыктан бала төрөлсө төрөт үйү кабыл албайт. Акча бериши керек. Аксакал өлүп калса көр албайт. Акча бериш керек. Туулгандан өлгөнгө чейин коррупциялашып кетиптир. Адам укуктары жокко эсе. Быйыл мына суу жок болуп кургакчылыктын айынан дагы көп көйгөйлөр пайда болду. Мына сиз быйыл губернатор болдуңуз. Ушул көйгөйлөрдү чечүү жолун эмнеден көрөсүз? Облус өзү чече алабы же өкмөт жардам бериши керекпи?" деген суроо узатты. "Ордо" партиясынын жообу: "Бул жерден карап көрсөк Чүй облусунан 12 калктуу конуш, башкача айтканда 5 миң гектар жер Бишкек шаарына өткөнгө даяр. Бирок элди кыйнабайлы дейбиз. Анткени облустун мыйзамдары менен шаардык кеңештин мыйзамдары таптакыр эки башка. Ошондой эле облустагы трансформация маселеси абдан татаал. Ал Жогорку Кеңешке барып, андан ары президентке жеткиче дагы бир-эки жыл каралат. Ошол нерсени болтурбоо үчүн биз 5 миң гектар жер менен 350 миң калкты, тактап айтканда 12 калктуу конушту өткөрүп берүүнү мэрияга сунуш кылганбыз. Мэрия шаардык кеңештин чечими менен эле саясий эрдик жасап аларды өзүнүн балансына ала турган болсо, алардын бюджети да өсмөк, элдин турмуш-шарты да оңолмок. Анан дагы бир нерсе, Чүй облусу бүгүнкү күндө өнөр-жайдын 48 пайызын, айыл-чарбанын 26 пайызын камсыз кылат. Бирок эмнегедир аларга бюджеттен каражат аз бөлүнөт. Өзүңүздөргө маалым болгондой эле бардык нерсе Чүйдө болот. Мына быйыл сугат суунун жетишсиздигинен улам эмне болду? Биз тоютту да камдай алган жокпуз. Чүйдө 125 объект салынбай турат. 600 орундуу мектептерде бир жарым миңдей окуучу окуйт. Суу көйгөйү бар. БЧКга реконструкция керек. Биз миңдеген гектар айдоо жерлерибизди эртең жоготуп алышыбыз мүмкүн. Ошондуктан мамлекет бюджетти бөлүштүрүүдө Чүйгө көбүрөөк көңүл бурушу керек.
Жалал-Абад шаардык кеңешинде коалиция түзүлдү. Бул тууралуу `ге шаардык кеңештеги коалициялык көпчүлүктүн лидери Сайдулла Чымбердиев билдирди. " Жалал-Абад шаардык кеңешинде КСДП, "Ата-Журт", "Республика", "Мекеним Кыргызстан" фракцияларынан 19 депутаттан турган коалиция түзүлдү. Көпчүлүк коалициянын аты "Ийгилик" деп аталат. Ал эми шаардык кеңештеги "Өнүгүү" жана "Кыргызстан" фракциялары оппозициялык азчылыкта калды. Кийинки сессия 8-ноябрда болот. Бул күнү шаардык кеңештин төрагасын жана туруктуу комиссияларды бекитебиз" , - деди коалициянын төрагасы. Эске сала кетсек, Жалал-Абад шаардык кеңеши алгач 2016-жылдын 11-декабрында шайланып, шаар башчысын шайлоодо бир чечимге келбей быйыл апрель айында тараган. Депутаттарды шайлоо 28-майда мөөнөтүнөн мурда кайра белгиленип, анда КСДП, “Кыргызстан”, “Мекеним Кыргызстан”, “Республика”, “Өнүгүү”, “Ата Журт” партиялары шаардыктардын колдоосун тапкан.
Кыргыз кинематографисттер союзунун төрагасы, кинорежиссёр Айбек Дайырбековдун "Дарак ыры" тасмасы 8 алтын статуэткага ээ болду. Аталган тасма 8-ирет өтүп жаткан "Ак илбирс" улуттук киносыйлыгында "мыкты тасма", "мыкты режиссёр", "мыкты сценарий", "мыкты монтажер", "мыкты үн режиссёру", "мыкты сүрөтчү", "мыкты композитор", "мыкты актриса" наамдарын багындырды. Айбек Дайырбеков тасма эл аралык сынактарга катышып, 2 жолу Гран-Прини, мындан тышкары бир катар байгелүү орундарды багындырып келгенин айтат. "Мен режиссёрлук кылган "Дарак ыры" тасмасы буга чейин чет өлкөлөрдөгү сынактарга катышып, сыйлуу орундарды камсыздаган.
Президент Сооронбай Жээнбеков бүгүн, 29-ноябрда Ташкент шаарына Борбордук Азия мамлекет башчыларынын экинчи Консультативдик жолугушуусуна катышуу үчүн учуп кетти. Бул тууралуу президенттик аппараттын басма сөз кызматынан билдиришти. Жолугушуунун күн тартибине саясий, соода-экономикалык, инвестициялык, транспорт жана коммуникациялык, маданий-гуманитардык жана башка тармактардагы аймактык кызматташууну кеңейтүү маселелери киргизилген. Жолугушуунун алкагында, Сооронбай Жээнбековдун Өзбекстандын президенти Шавкат Мирзийоев менен эки тараптуу жолугушуусу болот. Кыргыз Республикасынын делегациясынын курамында тышкы иштер министри Чыңгыз Айдарбеков, президенттин аппаратынын тышкы саясат бөлүмүнүн башчысы Данияр Сыдыков , Кыргыз өлкөсүнүн Өзбекстандагы атайын жана ыйгарым укуктуу элчиси Ибрагим Жунусов, вице-премьер-министр Жеңиш Разаков, экономика министри Санжар Муканбетов , транспорт жана жолдор министри Жанат Бейшенов бар.
Бүгүн, 15-августта коңшу Өзбекстандын премьер-министри Абдулла Арипов Кыргызстанга иш сапары менен келди. Бул тууралуу өкмөттүн басма сөз кызматынан билдирди. Маалымдалгандай, Ариповду Ысык-Көл эл аралык аэропортунан министрлер кабинетинин төрагасынын орун басары Бакыт Төрөбаев тосуп алды.
Кыргыз Республикасынын Инвестицияларды алга жылдыруу жана коргоо боюнча агенттигинин директору Эсенкул Момункулов кызматынан бошотулду. Бул тууралуу бүгүн, 28-майда өкмөттүк аппараттын маалыматтык камсыздоо бөлүмүнөн кабарланды. Маалыматка ылайык, тиешелүү буйрукка премьер-министр Мухаммедкалый Абылгазиев кол койду.
Бүгүн, 8-сентябрда коомдук ишмер Азимбек Бекназаров ага карата козголгон кылмыш иши тууралуу пикирин айтты. “Мени "сотто көрсөтмө берип жатып калп айтты" деп кылмыш иши козголгонун өзүм басма сөз каражаттарынан уктум. Мага эч ким айткан жок, мына ушундай айтылгандан кийин чынбы, калппы билбей туруп пикиримди билдирип коёюн. Менин көрсөтмөм Өмүрбек Текебаевдин акталуусуна же камалуусуна себеп болсо анда кылмыш иши козголсо болмок. Мындай көрсөтмө үчүн кылмыш иши ачылганы өлкөбүздө буга чейин болгон эмес. Мени талапкер кылып каттап туруп анан шылдыңдагансып кылмыш иши ачып коюшту. Бул УКМКнын жана башкы прокурордун сабатсыздыгы" , - деди Бекназаров. " Алмазбек Атамбаев "мен эски саясатчылардын баарын алып кетем" деп өзү айтып жүрөт.
Казакстандын Жамбыл облусунда Казак, Өзбек жана Тажик жарандары бара жаткан автобус оодарылып кетип, 11 адам каза болду. Бул тууралуу казак басылмалары жазышууда. Маалыматка ылайык, кырсык бүгүн, 20-апрелде таңкы саат 5 чамасында Алматы-Ташкент авто жолунда болгон. Каршы тилкеге чыгып кеткен Тойота үлгүсүндөгү жеңил унаадан качууга аракет кылган автобус оодарылып кеткен. Жыйынтыгында окуя болгон жерден 8 адам, дагы үчөө ооруканада каза болуп, 32 адам ар кандай жаракат алды. Жүргүнчү ташыган автобуста Казакстан, Өзбекстан жана Тажикстан өлкөлөрүнүн жарандары болгону айтылууда.
Орусияда 23-февраль күнү кондитердик фабрикада 6 жылдан бери жүк ташуучу болуп иштеген Галдыбай Мурзахматов жумуш ордунан каза болгон. "Анын сөөгүн мекенине алып келүү үчүн туугандарынын каражаты жетпей жатат ", - деп билдирди Орусиядагы кыргыз диаспорасынын өкүлү Жылдыз Осмонова. Анын айтымында, маркум иштеп жаткан жеринен каза болгон. Анын өлүмүнө башындагы рак шишиги себеп болушу мүмкүн. Ал буга чейин башы ооруганын айтып, баш ооруну басуучу дары каражаттарын ичип жүрө берген. Учурда маркумдун сөөгүн Баткен облусунун Кызыл-Кыя шаарына алып келүүгө туугандары каражат чогултууда. Маркумдун артында 3 кызы калды.
Бүгүн, 6-апрелде Борбордук шайлоо комиссиясы Шайлообек Атазовго депутаттык мандат тапшырды. Ага төш белги жана ырастама берилди. Ал Свердлов райондук округунан депутат болуп шайланды. Эскерте кетсек, Борбордук шайлоо комиссиясынын чечими менен Бишкектин Свердлов округунда өткөн кайра шайлоодо эң көп добуш алган талапкер Абдурахманхаджи Муртазалиев “добуш сатып алган” деген жүйө менен четтетилген. Буга нааразы болгон талапкер администрациялык сотко БШКнын чечимине каршы даттанган . Бирок сот анын арызын канааттандырган эмес.
Жалал-Абадда терек кулап, бир үйдүн чатырын басып калды. Бул тууралуу ӨКМдан билдиришти. Маалыматка ылайык, Ала-Бука районуна караштуу Өрүктү айыл өкмөтүнүн Жой-Белент айылында 16-июнь күнү кечки саат 20:00 чамасында катуу шамалдын кесепетинен турак үйдүн үстүнө терек кулагандыгы тууралуу маалымат түшкөн. Жерине тактоо иштерин жүргүзүү үчүн райондук куткаруу кызматынын 1 офицери жана 3 куткаруучусу тартылган. Тактоо иштеринин натыйжасында Дуулатовго таандык турак үйдүн чатырына 3 даана терек кулагандыгы аныкталган. Жергиликтүү тургундардан 1 экскаватор тартылып, теректер үйдүн үстүнөн алынган.
Бишкекте "Кыргызстан - кыска метраждуу тасмалардын өлкөсү" эл аралык кино фестивалы старт алды. Маданият, маалымат, спорт жана жаштар саясаты министрлигинин маалымат кызматынан билдиришкендей, салтанат "Манас" кинотеатрында өтүп, ага Кинематография департаментинин директору Мукталы Бектеналиев жана кино фестивалынын директору Фархад Бекманбетовдун катышуусу менен өттү. Жалпы катышуучулар, калыстар тобу жана атайын чакырылган коноктор кызыл килемден өтүп, иш-чара расмий ачылды. Фестиваль Маданият, спорт, маалымат жана жаштар саясаты министрлигинин, КМШга мүчө мамлекеттердин мамлекеттер аралык гуманитардык кызматташтык фондунун жана "Айтыш" коомдук фонду тарабынан ишке ашууда. Быйыл кинофестиваль Кыргыз өлкөсүнүн эгемендүүлүгүнүн 30 жылдыгына карата уюштурулган. Фестиваль эл аралык жана улуттук болуп эки конкурстук программаны камтыйт. Анда фантастикалык, даректүү, анимациялык жана эксперименталдык тасмалар сыяктуу жанрлар көрсөтүлөт. Быйыл кинофестивалга чет өлкөлүк жана ата мекендик кинорежиссёрлордон 500дөн ашык арыз түшкөн. Фестивалдын тасмаларын калыстар тобу баалайт, анын курамына КМШ, Балтика жана Грузиянын белгилүү кинорежиссёрлору кирет.
Кечээ, 16-январда депутат Алмазбек Токторов Баштапкы кесиптик билим берүү агенттигинин өкүлү Талантбек Тынысовду "Жогорку Кеңешке футболка кийип келиптирсиз" деп сынга алган . Вице-спикер Мирлан Бакиров бул сындан кийин "бул жер базарбы?" деп Тынысовду жыйындан чыгарып салган.  порталынын " Жогорку Кеңештин жасай турган жумушу чиновниктерди дресс-коддон өткөрүүбү?" деген соболуна Конституциялык палатанын мурдагы судьясы Клара Сооронкулова жооп берди. Ал Жогорку Кеңеште кандай учур болбосун депутаттар этиканы сакташы керек экенин айтты. “Жогорку Кеңештин депутаттары өздөрүнө бир эрежелерди киргизип алышкан го. Ал жерге өкмөттүн өкүлү футболкачан эмес, жемпирдин сыртынан костюм кийип келиптир. Кандай болбосун депутаттар деле этиканы сакташы керек. Элдин көзүнчө мамлекеттик кызматкерди минтип мазактаганы туура эмес. Жеке өзүм мазактоо катары кабыл алдым. Жалпы коомчулук деле ошондой кабыл алды. Чындыгында мындай эрежелер бар болсо, анда ал кишиге акырын айтып коюшса болмок. Ошол жерден деле бирөөдөн көйнөк таап кие калат эле. Бул жерде бийлигин көрсөтөйүн дедиби? Айтор, депутаттар бийлигин көрсөтөйүн деп жатышып, деңгээлинин төмөндүгүн көрсөтүп коюшту. Биринчиден, мындай көрүнүш маданиятсыздык, экинчиден, депутаттар өздөрүн адамгерчилик жактан терс көрсөтүп алышты” , - деди Сооронкулова.
Президент Садыр Жапаров жер жана энергетика маселеси боюнча билдирүү таратты. Бул Садыр Жапаровдун атынан ачылган Телеграм каналында жарыяланды. "Акыркы учурда саясий чайкоочулар өздөрүнүн жеке максаттары жана кызыкчылыктары үчүн ар кандай туура эмес, “жалган” маалыматтар менен социалдык тармактардан бузукулук чакырыктарды таштап, элдин башын айландырууда. Билсеңиздер, эч кандай жер берилген жок, жер алмашуу жолу менен гана учурда сүйлөшүүлөр жүрүп жатат. Элдин макулдугу, эл менен жолугушуу, кеңешүү, түшүндүрүү иштери тыгыз жүрүп жатат. Президент элден качып жашынып жаткан жери жок, күнү-түнү иштеп, эл үчүн ак кызматын кылып жатат. Мамлекетибиз эң кыйын кризистик абал учурда 2 ай мурун жаңы президент Садыр Жапаров көпчүлүк элдин тандоосу менен шайланып келди, андан көп өтпөй көптөгөн иштер аткарылды, эң көйгөйлүү маселе болгон чек ара маселеси эле, аны да өз убагында чечүү керектигин терең түшүнүп, туура чечүүгө 100 пайыз бел байлады. Туура, мындай оор маселени чечүүдө сөзсүз түрдө кыйынчылыктар болбой койбойт, эң негизгиси Кыргыз мамлекети өзүнүн жерлерин жөн гана кошуна өлкөлөргө белекке берип салбайт. Чечкиндүү кадамдар, туура чечимдер, акыркы 15 жылда топтолгон оор энергетикалык кризисти жеңип чыгат. Туура түшүнүү менен, коркпостон чечкиндүү реформаларга элибиз даяр болушу керек.
Бүгүн, 28-январда Садыр Жапаров расмий түрдө Кыргыз Республикасынын президенти болду. Учурда ал Улуттук Филармонияда ант берүүдө. Ант берүү аземине экс-президенттер Сооронбай Жээнбеков, Роза Отунбаева чакырылган. Ошондой эле бир катар саясий өкүлдөр, ар бир тармактан коноктор чакырылган.  порталы инаугурация күнүндө орун алган бардык кызыктуу кабарларды бир шилтемеге топтойт.
Борбордук Азия мамлекет башчыларынын кийинки үчүнчү консультативдик жолугушуусу 2020-жылы Кыргыз өлкөсүндө өтөт. Бул тууралуу бүгүн, 29-ноябрда президенттик аппараттын басма сөз кызматынан билдиришти. Президент Сооронбай Жээнбеков Ташкент шаарында Борбордук Азия мамлекет башчыларынын экинчи консультативдик жолугушуусунда мамлекет башчылары ишенимдүү маанайда аймактык кызматташтык маселелеринин кеңири спектри боюнча конструктивдүү диалог жүргүзгөнүн белгиледи. "Белгиленген позитивдүү аракеттерди улантууну абдан маанилүү деп эсептейм.
Талас облусунун Бакай-Ата районундагы маданият үйүнүн алдында 20 адамдын эстелиги орнотулуп, ачылышы 10-ноябрда өткөн. Алардын арасында мурдагы жаштар министри, Апрель баатыры Алиясбек Алымкуловдун да эстелиги бар. Тирүү адамга эстелик орноткон бул окуя коомчулукта кызуу талкууланууда.  порталынын "Тирүү адамга эстелик тургузуу туурабы?" деген соболуна жарандык активист Өндүрүш Токтонасыров жооп берди. Ал көзү тирүү кезинде эстелик тургузуп алган жаман адат деген пикирде. “СССР убагында деле кээ бир генерал, майор, социалисттик эмгектин баатырларына эстелик тургузулчу. Жаштыгына карабай Алымкуловдун эстелик тургузганы өөн, туура эмес көрүнүш болуп калды. Анын баатырдыгында шек жок. Апрель окуясында жарадар болгон, өзүнүн салымын кошкон. Бирок өзүнө эстелик тургузганы туура эмес. Бир гана Алымкулов эмес, башка Кыргыз өлкөсүнүн көрүнүктүү инсандары ушундай адаттан баш тартышса жакшы болмок. Тирүү туруп эстелик тургузганы өзүн-өзү пропагандалоого, мактоого жатат. Кыйын адамдарды эстеликсиз деле эл эскерет” , - деди Токтонасыров.
АКШнын Нью-Йорк шаарындагы Манхэттен районунда орун алган терактка шектелип кармалган өзбекстандык Сайфулло Саиповго жаза чарасын көрүү маселесин прокуратура карамакчы. Ал мындан ары өмүрүнүн аягына чейин абакка кесилиши мүмкүн же өлүм жазасына тартылышы мүмкүн. Мындай маалыматты Нью-Йорк штатынын Түштүк округу боюнча прокурору Йон Ким маалымат жыйында билдирди. "Терактты жасагандыгы үчүн ал өлүм жазасына тартылышы мүмкүн. Ал эми "Ислам мамлекети" тыюу салынган террордук уюмга материалдык жакта каржылоо көрсөткөн деген пункт боюнча алсак, ал өмүр бою эркинен ажыратылышы ыктымал. Ал эми өлүм жазасына тартууну прокуратура ишке ашыра алабы деген суроого келсек, бул боюнча дагы териштирүүлөрдүн жыйынтыгы менен чечимге келебиз. Өзүңөр билгендей, теракт уюштурулгандан бери аз гана убакыт өттү", - деди прокурор. Эске сала кетсек, 31-октябрь күнү АКШнын Нью-Йорк шаарында айдоочу жүк ташуучу унаасы менен жөө адамдарды тебелеп кеткен . Окуянын жыйынтыгында 8 адам каза болуп, 12 адам ар түрдүү жаракаттар менен ооруканага түшкөн. Кылмышты жасоого шектелген пикаптын айдоочусу Өзбекстанда туулган Сайфулло Саипов экени аныкталган. Ага полиция кызматкерлери ок чыгарып, жарадар кылып колго түшүрүшкөн. Саипов буга чейин АКШнын Флорида штатында жашап келгени маалым болгон.
"Бишкек троллейбус башкармалыгы" Бишкектеги башкармалыкка тиешелүү тирөөч мамыларды сырдоодо. Бул тууралуу бүгүн, 25-октябрда Бишкек мэриядан билдиришти. Маалыматка караганда, сырдоо иштери 2022-жылдын май айынан бери жүрүүдө ошол убакыттын ичинде жалпысынан 6 миң 130 тирөөч мамы сырдалып бүттү. " Азыркы маалда Элебесов көчөсүндө жайгашкан тирөөч мамыларды сырдоо иштери жүргүзүлүүдө.
Бишкектин Октябрь районунун акими Мирлан Эшкожоевге катуу сөгүш жарыяланды. Бул тууралуу шаардык мэриянын маалымат кызматынан билдиришти. Маалыматка ылайык, 27-августта борбордук муниципалитетте биринчи жарым жылдыктын жыйынтыгы боюнча коллегиялык жыйын өткөн.
17-майда өлкө аймагында түнкүсүн жаан-чачын күтүлбөйт. Бул тууралуу Кыргызгидромет маалымдады. Ага ылайык, батыштан соккон шамалдын ылдамдыгы секундасына 4-9 метрге, айрым жерлерде 15-20 метрге чейин жетет. Абанын температурасы: Чүй өрөөнүндө түнкүсүн +12…+17, күндүз +27…+32, Талас жергесинде түнкүсүн +9…+14, күндүз +23…+28, Баткен, Ош, Жалал-Абад облустарында түнкүсүн +12…+17, күндүз +25…+30, Ысык-Көлдө түнкүсүн +7…+12, күндүз +20…+25, Нарын дубанында түнкүсүн +5…+10, күндүз +21…+26.
Улуттук коопсуздук мамлекеттик комитети саясатчы Равшан Жээнбековдун УКМК тарабынан кыйноо жана куугунтуктоо уюштурулду делген билдирүүсү жалган экендигин маалымдады. УКМКнын басма сөз кызматынын билдиришинче, Равшан Жээнбековго карата козголгон кылмыш иши боюнча тергөө Ички иштер министрлиги тарабынан жүргүзүлүп жатат. Азыркы учурда саясатчы Юстиция министрлигине караштуу Жазаларды аткаруу кызматынын №1 тергөө камак жайында камакта. "Улуттук коопсуздук боюнча мамлекеттик комитети Кыргыз Республикасында чыр-чатакка жана башаламандыкка багытталган мындай жалган, чагымчыл маалыматтарды тараткандар үчүн тиешелүү жоопкерчиликтер каралгандыгы боюнча кайрадан эскертүүгө мажбур болууда", - деп билдиришти УКМКдан. Буга чейин экс-депутат Равшан Жээнбеков №1 СИЗОдо кыйноого алынып жатканын билдирген.
Бүгүн, 13-августта УКМКнын мурдагы төрагасы Абдил Сегизбаев ИИМге сурак берүүгө келди. Сегизбаевге "Азыркы УКМКнын төрагасы Орозбек Опумбаев менен мурда иштештиңиз беле?" деген суроо берилди. "Мен УКМКга төрага болуп келгенде Орозбек Опумбаев Бишкек шаарынын башкармалыгынын жетекчиси болчу. Ошол кезде анын пенсияга чыгуу курагы келип, жумуштан бошотулган. Ал кызматтан кетүүнү кандай кабыл алганын билбейм. Жумуштан кетип жатканда анын тажрыйбасы керек боло турганын айткам.
Жайыл районундагы ишканалардын биринин кызматкери газга ууланып каза болду. Бул тууралуу бүгүн, 3-майда порталына Чүй ОИИББинин басма сөз кызматынан билдиришти. Маалыматка ылайык, кечээ, 2-майда саат 10:48 чамасында "Газпромнефть" ишканасынын 22 жаштагы С.Э. аттуу кызматкерине толуп калган цистернаны суудан бошотуп коюу буйругу берилген. Аталган жаран газдан сактануучу бет кап жана атайын кийимдерди кийбей цистернаны суудан бошоткон. Арадан эки саат өтүп, кызматкерди издеген кесиптештери аны цистернанын ичинен эс-учу жок абалда табышкан. Окуя болгон жерге “Тез жардамдын” кызматкерлери барып, кызматкердин каза болуп калганын аныкташкан.
Буга чейин "Бишкектеги "Алма" ири маркетинде текчеде жазылган баа менен кассадагы баа айырмаланып жатат" деген билдирүүсүн Александр Никсдорф аттуу керектөөчү билдирген эле. Анда ал аталган гипермаркеттен айран сатып алып, чектен баадагы айырмачылыктарды байкап калганын белгилеген. Бул боюнча гипермаркеттин администраторуна кайрылганыбызда, керектөөчүнүн бул сынында негиз бар экенин айтты. "Александр Никсдорфтун айткан сынынан кабарыбыз бар . Бизден кеткен катачылыктан улам ал тургундун алган товарын кайтарып алганбыз. Айрым учурларда кызматкерлер товардын баасын компьютерге туура эмес киргизип алышат. Кээде баасы өзгөргөн товарлардын текчедеги бааларын алмаштырганга жетишпей калабыз. Ошондуктан айрым учурларда текчедеги жана кассадагы суммада айырмачылык болуп калышы мүмкүн. Бирок мындай учурлар байма-бай катталат дегенден алысмын. Азыр бардык катачылыктар жоюлган", - деди ал . Бул сөздөрдүн чын-төгүнүн аныкташ үчүн, аталган ири маркеттен биз да айран сатып алып, бааларды салыштырып көрдүк. Айырмачылык болгон жок. Ал эми Никсдорф өзүнүн билдирүүсүндө 2,5 пайыз майлуулуктагы айран алып, кассадан 3,2 пайыз майлуулуктагы айрандын баасын - кымбатыраак төлөгөнүн, биринчи ирет ага көз жумуп коюп, кийин дагы эле ушундай көрүнүшкө туш болгонун билдирген.
Бишкекте алдамчылыкка шектелип, издөөдө жүргөн жаран кармалды. Бул тууралуу Бишкек шаарынын Октябрь райондук ички иштер башкармалыгынын басма сөз кызматынан билдиришти. Маалыматка ылайык, 2021-жылдын 10-январында М.Т. аттуу жаран милицияга арыз менен кайрылган. Анда ал А.Н. аттуу жаран 2020-жылдын 20-ноябрында ишенимге кирип, 2 бөлмөлүү 2 батирди сатып берем деген шылтоо менен, 62 миң доллар суммасындагы акча каражаттарын ээлеп алган. Ошондон кийин убадасын аткарбай, ушул убакка чейин жүргөн жерин жашырып келген. Аталган факты Кылмыш-жаза кодексинин 204-беренесинин (алдамчылык) негизинде Кылмыштардын бирдиктүү реестрине катталган. Шектүү 2021-жылдын 9-августунда издөөгө алынган.
Бүгүн, 22-апрель Тышкы иштер министрлигинде Бириккен улуттар уюмунун Башкы ассамблеясы Кыргыз өлкөсүнүн "Жаратылыш чек араны билбейт" аталышындагы резолюциясын кабыл алгандыгы тууралуу брифинг болуп өттү. Анда бешинчи саясий департаментинин кеңешчиси Эркин Атабеков төмөнкүлөрдү билдирди. "Бир добуштан кабыл алынган резолюцияларды кабыл алуу учурунда БУУга мүчө 60 өлкө биздин резолюциянын биргелешкен демөөрчүлөрү катары чыгышты. Биздин идеянын негизги бөлүгү - биологиялык ар түрдүүлүктү сактоо, бекемдөө. Келечек муундар үчүн таза, коопсуз, туруктуу чөйрөнү камсыз кылуу үчүн биргелешип иштөө. Жаратылыш ресурстарын сарамжалдуу пайдалануу менен биздин токтом ак илбирсти сактоо, тоолуу аймактарды туруктуу өнүктүрүү сыяктуу экология жаатында Кыргыз өлкөсүндө жогору бааланган жергиликтүү демилгелеринин органикалык уландысы болуп калды. Долбоор алдыңкы эл аралык экологиялык уюмдар тарабынан жактырылып, колдоого алынды. Резолюция кандай жүрүп жатат? Токтомдун идеясы 2017-жылы иштелип чыккан. Биз анда өзгөчө ак илбирстин көйгөйлөрүнө көңүл бургубуз келди. Кийин убакыттын өтүшү менен климаттын өзгөрүшү, биологиялык ар түрдүүлүк маселеси актуалдуу боло баштаганын байкадык. Бул жана башка багыттар боюнча, 4-5 чакан долбоорлорду иштеп чыгуу максатында алдын ала иштелип чыккан ишти баштайбыз. Бул Арстанбап токою, Ысык-Көлдүн биологиялык ар түрдүүлүгү, тоолуу аймактар.
Жалал-Абадда эл аралык террордук уюмдун активдүү жактоочусу болгон 28 жаштагы жаран кармалды. Бул тууралуу УКМКнын маалымат кызматы кабарлады. Ал мурда Коргоо министрлигинин атайын бөлүмдөрүндө кызмат өтөгөн. Кармалган А.К. 2022-жылдын аягында Кыргызстандан чыгып кеткен, ал эл аралык террордук уюм тарабынан куралдуу кагылышууларга катышуу үчүн Сирияга кетүүгө аракет кылган. Кармалган адам УКМКнын Жалал-Абад облусу боюнча башкы башкармалыгынын тергөө абагына киргизилди.
Австралияда жаныбарлар үчүн тик учактан сабиз жана картошка ыргытылып жатат. Бул тууралуу чет элдик басылмалар жазышты. Мындай чара өрттүн кесепетинен азыгы, тоюту жок калган аймактарда жашаган кенгуру түркүмүнө кирген валлабилер үчүн уюштурулганы айтылды. Өлкөнүн энергетика жана айлана-чөйрөнү коргоо министри Мэтт Кин операция Түштүк Уэльс аймагында жүрүп жатканын өзүнүн социалдык тармактагы баракчасына жазган. Демилге социалдык тармактарда көп деле колдоого алынган эмес. Кээ бир колдонуучулар мындай чечим экономикалык чыгымды гана көбөйтө тургандыгын эскертишкен. Ал эми экоактивисттердин бири: "Мындай ыкманы канча ай уланталы деп жатасыңар же бул сүрөт үчүн эле тартылган бир күндүк акциябы? Болбосо жума сайын сүрөттөрдөн турган отчётту жарыялап тургула" , - деген. Буга чейин Австралия өлкөсүнүн аймагында өткөн жылдын, тагыраагы, 2019-жылдын октябрь айында өрт чыкканы айтылган. Токойду каптаган тилсиз жоо бүгүнкү күнгө чейин өчүрүлө элек.
Бүгүн, 23-январда Жогорку Кеңеште сот-укуктук реформа жүргүзүүнүн алкагында кабыл алынган, 1-январдан тартып колдонууга киргизилген жаңы кодекстер жана мыйзамдар боюнча жүргүзүлүп жаткан иштер жөнүндө маселе каралды. Бул маселе боюнча токтом долбооруна депутат Курманкул Зулушев сот реформасынын алкагында кабыл алынган жаӊы кодекстер менен мыйзамдарды даярдоого Евросоюздан алынган каражаттардын жумшалышы боюнча маалымат алууну киргизүүнү сунуш кылды. Ал эми депутат Акылбек Жапаров жаӊы кабыл алынган кодекстердин иштөөсүн камсыз кылуу үчүн каражат бөлүү зарылдыгын айтып, токтом долбооруна киргизүүнү демилгеледи. Каражат караштыруу маселесин парламенттин Бюджет жана финансы комитетине жана Финансы министрлигине табыштоону кошумчалады. Ошондой эле жаӊы кабыл алынган кодекстердин кыргызча-орусча варианттарын шайкеш келтирүү жагы дагы сунушталды. Жыйынтыгында өкмөткө, Жогорку Сот, Башкы прокуратура менен жумушчу топ түзүп жаӊы күчүнө кирген кодекстер менен мыйзамдарга анализ жүргүзүп, андагы кемчиликтерди жоюп, мыйзам долбоорлорун тез аранын ичинде алып келүүнү тапшыруу боюнча токтом долбоору кабыл алынды. Мындан тышкары депутаттар тарабынан айтылган сунуштар дагы кошулат. Токтомду аткаруу мөөнөтү 1-мартка чейин белгиленди. Токтом кабыл алуу үчүн 73 депутат "макул" деп добуш берди. Каршы добуш бергендер болгон жок. Жалпы 93 депутат каттоодон өттү.
Борбор калаада 150 жарнама такталары алынды. Бул тууралуу шаардык мэриянын маалымат кызматынан билдиришти. Маалыматка ылайык, муниципалдык инспекциясы күн сайын объекттерди орнотуунун мыйзамдуулугун текшерип, түшүндүрүү иштерин жүргүзүп, өз ыктыяры менен демонтаждоо боюнча эскертүүлөрдү берет. Алсак, Тунгуч кичи районунда жайгашкан «Трафик» жана «Тунгуч» мыйзамсыз унаа жуучу жайларды жана Жайыл баатыр көчөсүндөгү объекттер демонтаждалды.
Бүгүн, 20-ноябрда Кыргыз Республикасынын президенти Алмазбек Атамбаев өлкөнү социалдык-экономикалык өнүктүрүүгө жана экономикалык, социалдык реформаларды өткөрүүгө кошкон олуттуу салымы, ошондой эле кесиптик ишиндеги жогорку жетишкендиктери үчүн “Кыргыз Республикасынын мамлекеттик сыйлыктары менен сыйлоо жөнүндө” жарлыкка кол койду. "Достук" ордени менен сыйлангандардын тизмеси: Артыков Анвар - Кыргыз Республикасынын Жогорку Кеңешинин депутаты; Мамытов Токтокүчүк Болотбекович - Кыргыз Республикасынын премьер-министринин кеңешчиси; Мохаммад Абдурахман Ахмад Альшайа - "Центр Ас-Сафа" коомдук бирикмесинин жетекчиси; Ниязов Мирослав Жумабекович - Кыргыз Республикасынын Тажикстан Республикасындагы Атайын жана Ыйгарым укуктуу Элчиси; Сулайманов Алтынбек Турдубаевич - Кыргыз Республикасынын Жогорку Кеңешинин депутаты;
Ырчы, дастанчы Азиз Батыров Ишеналы Арабаев атындагы Кыргыз мамлекеттик университетинин көркөм адабият жана билим берүү факультетинин деканынын орун басары болуп дайындалды. Ырчы мырзага куттуктап байланышканыбызда төмөнкүлөрдү билдирди. "Куттуктоолор үчүн чоң рахмат, мен дагы кубанып турам. Азыр куттуктоолордон телефонум тынбай жатат, күйөрмандарым, жакындарым жакшы сөздөрүн айтышууда. Бул кызмат мен үчүн чоң жоопкерчилик. Азбы, көппү билим берүү тармагында дагы иштеп келе жатам, студенттерим, шакирттерим бар. Айтайын дегеним, билим берүүнүн маңдай-тескейи мага тааныш. Буюрса, колумдан келген аракетимди кылып, университетибиздин дагы да алдыга чыгышына, ийгиликтерди багындыруусуна салымымды кошом деп ойлойм. Албетте, талыкпаган эмгек, күжүрмөн аракеттин артында келет анын баары.
Ноокат районунда мас абалында 6 жаштагы кызды зордуктоого аракет кылган жаран 20 жылга эркинен ажыратылды. Бул тууралуу бүгүн, 18-сентябрда маалымат жыйынында Башкы прокуратуранын кылмыш жана жарандык сот иштерин өндүрүү башкармалыгынын жетекчисинин орун басары Эльмира Жумашова билдирди. Маалыматка ылайык, окуя 2017-жылы 30-ноябрь күнү болжол менен саат 10:30 чамасында болгон. Анда 6 жашар кызды мектепке бара жаткан жеринен Байыш айылынын 42 жаштагы Сапарбек Калил уулу аттуу тургуну мас абалында зордуктоого аракет кылган. Ал кызды ээн жерге алып барып чечинтип, анын каршылыгына карабастан зордуктоо аракетин көргөн. Ошол учурда айыл тургундары кыйкырып жаткан кызга жардамга келип, милиция кызматкерлерин чакырышкан. Бул факт боюнча кылмыш иши козголгон. Ноокат райондук сотунун чечими менен С.Калил уулу 20 жылга эркинен ажыратылып, жазасын күчөтүлгөн тартипте түзөтүү абагында өтөөсүн белгилеген. Айыпталуучу ага карата чыккан соттун чечимине каршы экенин билдирип, облустук сотко кайрылган.
Кыргыз-казак чек арасындагы “Ак-Тилек-унаа жол” өткөрмө пунктунан кыргыз жараны башка адамдын паспорту менен кармалды. Бул тууралуу бүгүн, 21-июнда Мамлекеттик чек ара кызматынан билдиришти. Маалыматка караганда, 20-июнь күнү Кыргыз Республикасынын жараны башка адамга тиешелүү паспорт менен коңшу өлкөнүн аймагына өтүүгө аракет кылган.
порталынын "Суперстан" бөлүмүндө "Организмиңиз "таштандыга" толуп калса, белгилери бетиңизден билинет" деген тема талкууга алынган. Темадагы биринчи билдирүү: "Организмдеги жыйналган шлактар ички органдардын жабыркоосуна алып келет. Кээ бир ооруларды ордунан козгойт жана анын кесепетинен сырткы сулуулугуңузга да таасирин берип, жагымсыз абалга жеткирет. Төмөндө организмиңиздин "таштандыга" толуп калгандагы белгилери: 1. Эртең менен жаңы ойгонгондон баштап эле денеңиз оорлошуп, маанайыңыз жок болот жана кечке чейин абалыңыздын начарлашы жогорулай берет. Ишке болгон жөндөмдүүлүк кескин азаят. Бат эле чарчап каласыз. 2. Маалыматтарды кабыл алуу начарлап, унутчаак болосуз; 3. Себепсиз эле башыңыз ооруй берет; 4. Уйкуңуз бузулат; 5. Жан дүйнөңүз жабыркап, ачуулуу болуп чыга келесиз; 6. Териңиздин абалы начарлай баштайт. Кургайт, түлөйт, безетки чыгат; 7. Денеден жагымсыз жыт чыгат; 8. Ооздо жагымсыз жыт пайда болот; 9. Тиштериңиз ооруйт; 10. Сасык тумоо тийгендей дене табыңыз көтөрүлүшү мүмкүн; 11. Терчилдик пайда болот; 12. Ичиңизге газ көп топтоло баштайт жана ич катат. Организмиңиз "таштандыга" толуп калса белгилери бетиңизден билинет. Ичегилерди тазалоодон баштаңыз. Алгачкы күндөрү 2 даана алмадан эки маал жеп отуруп, күн сайын дагы экиден кошуп 2 килограммга чейин жегенге жеткириңиз. Мында, кофе ичүүнү токтотуп, ордуна минералдык суу же чөп чай ичишиӊиз керек. Айына бир жолу ичегилерди алма менен тазалап туруу натыйжалуу болот. Бир күндө 2 литрге чейин жаңы жер-жемиштерден сыгылып алынган шире ичиңиз. Ширени өзүӊүз каалаган жемиштен даярдасаӊыз болот. Шире менен ичегини тазалап жаткан күнү башка эч кандай азык жебешиӊиз керек. Бул ыкманы айына бир гана жолу жасаңыз. Бөйрөк. Дарбыз жана кара нан. Тазалоонун бул түрүндө кара нан менен дарбыздан башка эч кандай тамак жебеш керек. Күндүз кечке дарбыз жана кара нан менен гана тамактаныӊыз. Мындай тазалануудан эки-үч күн өткөндөн кийин бөйрөктөгү майда кумдар жана таштар заара аркылуу бөлүнүп чыгып баштайт. Эгер бир жумада бул процессти байкабасаңыз, тазалоону дагы 2-3 жума кайталаңыз. Организмдеги кумдардын бөлүнүп жатканын өз көзүңүз менен көрүп ынангыңыз келсе, анда атайын идишке заара ушатыңыз. Кан тамырлар. Кан тамырды тазалоо менен жүрөк-кан тамыр ооруларынын алдын алууга болот. Бул ыкма аркылуу организмди жашарта алабыз. Тамырлар тазаланган соң кан айлануу жакшы иштеп, ар бир клетка таза кан менен азыктанып, натыйжада терини, тырмактарды, чачты бекемдейт. Малинанын, карагаттын жана ит мурундун кургатылган жалбырактарын кошуп чай демдеӊиз. Ит мурундун мөмөсү жүрөктү жакшы иштетет, токсиндер менен шлакты айдап чыгып, организмдеги холестериндин деӊгээлин азайтат. Ит мурундун жалбырагынын ордуна мөмөсүн колдонсоңуз да болот. Сарымсактын 3 тишчеси менен 2 лимондун кабыгын эт туурагычтан өткөрүп майдалап, ага 1 килограмм бал, 200 грамм зыгыр майын кошуп аралашма даярдайсыз. Даяр болгон массаны айнек идишке салып муздаткычка коюп коёсуз. Эми андан бир күндө үч жолу бир аш кашыктан тамактанарга жарым саат калганда жеш керек. Мындай аракет аркылуу сиз кан-тамырларыӊызды тазалоо менен бирге, жаштыгыӊызды сактай аласыз. Боор. Боорго шлак толуп калганда бетке безеткилер чыга баштайт. Боорду тазалоону ичегилерди тазалап бүткөндөн кийин баштасаңыз жакшы натыйжа берет. Мындай аракетте кан тамырлар жана өт да кошо тазаланат. Бул органды тазалоонун алдында эт, жумуртка жана сүт азыктарын рационуңуздан азайтып же алып салыңыз. Алардын ордуна жашылчалардан жасалган салат колдонсоңуз болот. Бир күндө 2 килограммга чейин табитиӊизге жакын жашылчаларды жеӊиз. Бул күнү жашылчалардан башка тамактарды токтотуп коюӊуз. Бир гана газдалбаган суу ичсеңиз болот. Салат. Салаттын курамын сабиз, түстүү капуста, болгар калемпири, редиска, жашыл алма, кызыл кызылча, бадыраң жана аш-көктөр түзөт. Бул жашылчалардын баарын туурап, зайтун майы менен аралаштырып, татымына жараша туз кошосуз. Даяр болгон салатты ар эки саат сайын жеп, кадимки тамак катары кабыл алыӊыз. Бул ыкманы ар эки күндө бир кайталасаңыз натыйжалуу болот. Күнүңүздү бир аш кашык зайтун майын ичүү менен баштаңыз. Майды эртеӊ мененки тамактануудан жарым саат мурун ичиӊиз. Мындай тазалануунун натыйжасын бир жумада эле байкасаңыз болот. Жүзүӊүз жылмакай тартып, жумшарып калат. Зайтун майы жок болсо ордуна зыгыр майын колдонсоңуз болот. Бул майды шаарыбыздын бардык дарыканаларынан таба аласыз. Бир ай май ичип, экинчи айда эс алып турсаӊыз болот. Бул ыкма сиздин бооруңуздун жакшы иштешине жардам берет. Организмди ар дайым таза алып жүрүүнү каалсаңыз, анда: 1. Таттуу, майлуу жана ундан жасалган азыктарды чеги менен кабыл алуу зарыл; 2. Майлуу эмес эт жана балыкты жумасына бир жолу гана жегенге болот; 3. Өтө тоё тамактанып алгандан алыс болуу кажет; 4. Бир күндө 2-2,5 литрге чейин газдалбаган суу ичүү зарыл; 5. Жашылча-жемиштерди дайыма жей жүрүү талапка ылайык; 6. Ар дайым кыймылда болуу маанилүү".
Бүгүн, 14-августка карата Борбордук шайлоо комиссиясы Ленин округундагы кайра шайлоого катышууга арыз берген 11 талапкерди каттады. Бул тууралуу БШКдан билдирди. Маалыматка ылайык, шайлоо документтерин кабыл алуу жана текшерүү боюнча жумушчу топтун корутундусунун негизинде тѳмѳндѳгү талапкерлер катталды: 1) Аскар Алмаз уулу; 4) Турсунбай Бакир уулу; 5) Сулайман Мамаев; 6) Ырсалиев Жамалбек; 7) Ыргал Кадыралиева; 8) Нүргүл Сооронбаева; Белгилей кетсек, депутаттыкка талапкерлерди каттоо 20-августта аяктайт.
Жогорку Кеңештин "Бир бол" фракциясы Сооронбай Жээнбековдун премьер-министрликке талапкерлигин жактырды. Ошентип, парламенттин бардык 6 фракциясы анын талапкерлигин колдоду. Эми Конституциялык мыйзамдар, мамлекеттик түзүлүш, сот-укуктук маселелер жана регламент боюнча комитетинде бул маселе каралат. Эгер комитет С.Жээнбековдун талапкерлигин колдосо, бул маселе Жогорку Кеңештин палатасына жөнөтүлөт. Талапкер парламенттин колдоосуна ээ болгон соң, президент аны премьер-министрликке дайындайт же четке кагат. Айта кетсек, кечээ, 12-апрелде парламенттеги коалициялык көпчүлүккө кирген 4 фракция: КСДП, "Кыргызстан", "Өнүгүү-Прогресс" жана "Ата Мекен" С.Жээнбековдун талапкерлигин премьер-министрликке жактырган.
Бишкекте Советтер Союзунун Баатыры Дүйшөнкул Шопоковдун жаркын элесине арналган бокс боюнча эл аралык турнир өтөт. Анын башкы өнөктөшү "Бакай Банк" акционердик коому. Азия мушкерлер конфедерациясынын календарына кирген эл аралык турнир 31-январдан 4-февралга чейин Каба уулу Кожомкул атындагы Спорт ордосунда өткөрүлөт. Улуттук бокс федерациясынын башкы катчысы Бедалы Алымкуловдун айтымында, алдыда боло турган турнирге Орусия, Өзбекстан, Казакстан, Кытай, Иран жана Таиланддын дүйнөдөгү эң алдынкы орундарды ээлеп турган Улуттук курама командаларынын спортчулары чакырылган. "Бокс Олимпиада оюндарынын тизмесине кирип, Кыргыз өлкөсүндөгү 6 негизги спорттун түрүнө кирет. Бакай Банк эл аралык турнирге өнөктөш болуу менен бирге өлкөдөгү бокстун өнүгүшүнө зор салымын кошот. Азыркы учурда Улуттук курама команда окуу-машыгуу жыйындарын өткөрүүдө, ага республикадагы эң мыкты делген боксчулар чакырылган. Биз Кыргыз өлкөсүндөгү боксчулардын ийгилик жарата турганына ишеним артабыз", - дейт ал. Белгилей кетсек, Дүйшөнкул Шопоковго 1942-жылы 21-июлда СССРдин жарлыгы менен согуш учурунда көрсөткөн эрдиги жана каармандыгы үчүн көзү өткөндөн кийин Советтер Союзунун Баатыры наамы ыйгарылган. Бакай Банк - келечек сенин колуңда! Бакай Банк - 19 жылдан ашуун убакыттан бери Кыргыз өлкөсүнүн жашоочуларына каржы жаатында кенен жол ачып, өз кызматын көрсөтүп келет. Азыркы учурда банктын 70тен ашуун сактык кассалары жана филиалдары мамлекеттин бардык региондорунда тез жана ыңгайлуу шартта тейлеп келет.
"Кыргыз чоролору" коомдук бирикмеси саламаттыкты сактоо министри Талантбек Батыралиевдин жоопко тартылышын талап кылышууда. Алар бүгүн, 6-мартта Ак үйдүн алдына митингге чыгышты. Активисттер "Улуттун генофонду коркунучта!" "СДПК уурулардын уюгубу?", "Т.Батыралиев ууру жана алдамчы", "Уурунун орду түрмө!" деген жазуулары бар плакаттарды кармап турушат. Аталган уюмдун төрагасы Кубанычбек Дүйшеевдин айтымында, алар мөөнөтсүз митинг жарыялайт. Мындан тышкары, алар Токой чарба жана айлана-чөйрөнү коргоо агенттигинин директору Абдыкалык Рустамовду дагы жоопко тартууну талап кылышууда. "Рустамов экологияны талкалаганын экологдор айтып жатат. Биз ушу эки аткаминерлерди кызматтан кетирүүнү талап кылабыз" , - деди ал. Эске салсак, буга чейин бирикме саламаттыкты сактоо министринин отставкасын талап кылып эки жолу митингге чыккан .
Бишкектеги Москва жана Турусбеков көчөлөрүнүн кесилишинде ысык суу трубасы жарылып кетти. Мындай маалымат "Сейчас КГ" телеграм каналына жарыяланды. Видеодон көрүнгөндөй, фонтандын бийиктиги дээрлик 10 метрге жеткен.
БИШКЕК ШААРЫ Түнкүсүн -2°C Күндүз +4°C Күндүн узактыгы 10 саат 52 мүнөт. Күн саат 07:20да чыгып, 18:12де батат. Жамгыр жаайт Түнкүсүн кар жаайт, күндүз жаан-чачын күтүлбөйт. Шамалдын ылдамдыгы Батыштан соккон шамалдын ылдамдыгы секундасына 4-9 метрден, кээ бир райондордо 14 метрге жетет. ЧҮЙ ОБЛУСУ Түнкүсүн -4°C Күндүз +5°C Күндүн узактыгы 10 саат 52 мүнөт. Күн саат 07:20да чыгып, 18:12де батат. Жамгыр жаайт Көпчүлүк аймактарда жаан-чачын, тоолордо кар жаайт. Шамалдын ылдамдыгы Батыштан соккон шамалдын ылдамдыгы секундасына 4-9 метрден, кээ бир райондордо 15-20 метрге жетет. ТАЛАС ОБЛУСУ Түнкүсүн -5°C Күндүз +5°C Күндүн узактыгы 10 саат 53 мүнөт. Күн саат 07:29да чыгып, 18:22де батат. Жамгыр жаайт Көпчүлүк аймактарда жаан-чачын, тоолордо кар жаайт. Шамалдын ылдамдыгы Батыштан соккон шамалдын ылдамдыгы секундасына 4-9 метрден, кээ бир райондордо 15-20 метрге жетет. ОШ ОБЛУСУ Түнкүсүн 0°C Күндүз +10°C Күндүн узактыгы 10 саат 58 мүнөт. Күн саат 07:25те чыгып, 18:22де батат. Жамгыр Көпчүлүк аймактарда жаан-чачын, тоолордо кар жаайт. Шамалдын ылдамдыгы Батыштан соккон шамалдын ылдамдыгы секундасына 4-9 метрге жетет. ЖАЛАЛ-АБАД ОБЛУСУ Түнкүсүн 0°C Күндүз +10°C Күндүн узактыгы 10 саат 57 мүнөт. Күн саат 07:24тө чыгып, 18:21де батат. Жамгыр жаайт Көпчүлүк аймактарда жаан-чачын, тоолордо кар жаайт. Шамалдын ылдамдыгы Батыштан соккон шамалдын ылдамдыгы секундасына 4-9 метрден, кээ бир райондордо 15-20 метрге жетет. БАТКЕН ОБЛУСУ Түнкүсүн 0°C Күндүз +9°C Күндүн узактыгы 10 саат 59 мүнөт. Күн саат 07:32де чыгып, 18:31де батат. Жамгыр жаайт Көпчүлүк аймактарда жаан-чачын, тоолордо кар жаайт. Шамалдын ылдамдыгы Батыштан соккон шамалдын ылдамдыгы секундасына 4-9 метрден, кээ бир райондордо 15-20 метрге жетет. ЫСЫК-КӨЛ ОБЛУСУ Түнкүсүн -6°C Күндүз +5°C Күндүн узактыгы 10 саат 53 мүнөт. Күн саат 07:04тө чыгып, 17:57де батат. Жамгыр жаайт Көпчүлүк аймактарда жаан-чачын, тоолордо кар жаайт. Шамалдын ылдамдыгы Батыштан соккон шамалдын ылдамдыгы секундасына 4-9 метрден, кээ бир райондордо 15-20 метрге жетет. НАРЫН ОБЛУСУ Түнкүсүн -9°C Күндүз +8°C Күндүн узактыгы 10 саат 56 мүнөт. Күн саат 07:13тө чыгып, 18:09да батат. Жамгыр жаайт Көпчүлүк аймактарда жаан-чачын, тоолордо кар жаайт.
1-апрелден тарта мектеп директорлорунун жана завучтардын айлыгы 50 пайызга көтөрүлөт. Бул тууралуу билим берүү министри Каныбек Иманалиев билдирди. Маалымдалгандай, бул үчүн министрлер кабинети 481 миллион сом бөлгөн. Иманалиев ошондой эле чет элдик адистер Кыргызстанга келип, директорлорго башкаруунун жаңы ыкмаларын үйрөтүүгө даяр экенин белгиледи.
Өлкө башчы Садыр Жапаров бүгүн, 2-мартта Коргоо министрлигинин Балыкчы шаарындагы полигонунда пландалган тактикалык машыгууларга көз салды. Бул тууралуу президенттин администрациясынан кабарлашты. Машыгуулардын жүрүшүндө Коргоо министрлигинин түзүмдүк бөлүмдөрүнүн чет жакадагы жана калктуу конуштагы мыйзамсыз куралдуу түзүлүштөрдү бөгөт коюп, жок кылуу боюнча көрсөтмөлүү практикалык аракеттери чагылдырылды. Бир нече эпизоддорго бөлүнгөн аракеттерди көрсөтүүгө 200гө жакын өздүк курам, 30га чейин автоунаа, бронетранспорттук жана атайын техника, замбирек жана минометтук артиллерия, армия жана аскердик транспорттук авиациялык техника тартылган.
Бишкекте таңга жуук жаш кыздын жансыз денеси табылды. Бул тууралуу бүгүн, 10-мартта окуянын күбөсү порталына билдирди. Маалыматка ылайык, көп кабаттуу үйдүн подъездинде аялдын жансыз денеси жаткандыгы тууралуу маалымат адегенде "Тез жардам" кызматына түшкөн. Чакыруу болгон жерге келген медицина кызматкерлери анын каза болуп калганын аныктап, денени милиция кызматкерлерине өткөрүп беришкен. "Бул окуя эртең менен мен намазга турган маалда, болжол менен саат 05:30дар чамасында болду. Кийин милиция кызматкерлери да келишти. Маркум болжол менен 25 жаштарда болгон экен. Подъездеги эшиктин үстүндөгү чатырда жатканына караганда ал бийиктиктен кулаган", - деди күбө.
Кечээ, 2-октябрда Өзгөчө кырдаалдар министрлигинин Ысык-Көл облустук башкармалыгына Түп районундагы Күрмөнтү айылынын Пристань тилкесинде 1979-жылы туулган Ө . И . аттуу жаран көлгө чөгүп кеткендиги тууралуу маалымат түшкөн. Учурда издөө иштери жүрүп жатканын 'ге ӨКМнын облустук башкармалыгынан кабарлашты. Изделип жаткан адам мас абалда болгону кабарланды. "2-октябрда башкармалыкка "бир адам көлгө чөгүп кетти" деген маалымат түшкөн. Маалымат берген жаран менен көлгө чөгүп кетти делген жаран бир туугандардын балдары болушкан. Алар спирт ичимдиктерин ичишкен да, бирөөсү алар отурган жерден кетип калган. Бир аздан соң кайра ордуна келип, экинчи адамды таппай калган. Ал кийимдерин чечип унаасына таштап коюп, өзү жоголуп кеткен. Сууга түшүп кетиши мүмкүн болууда.
Ош шаарында Кыргыз өлкөсү менен Өзбекстандын сүрөтчүлөрүнүн коомдук искусствого арналган облустук көргөзмөсү ачылды. Бул тууралуу шаардык мэриянын маалымат кызматынан билдиришти. Маалыматка ылайык, ачылыш аземине Ош шаарынын вице-мэри Венера Рыскулова, президенттин Ош облусундагы өкүлчүлүгүнүн өкүлдөр, сүрөтчүлөр жана искусство сүйүүчүлөрү катышты. "Көргөзмөгө Андижан, Бишкек, Жалал-Абад жана Ош боюнча 10 сүрөтчүнүн эмгектери коюлду . Аталган көргөзмөнүн уюштуруучусу Бактыгүл Мидинованын айтымында, ар бир сүрөтчүнүн 4төн эмгектери коюлган. Алар ар кандай жанрда. Иш-чаранын максаты - актуалдуу социалдык суроолорду сүрөтчүлөрдүн эмгектеринде чагылдырууга багытталган" , - деп жазылат маалыматта.
Өтүп жаткан аптада дүйнөнүн 175 өлкөсүндө, жаштар арасында каржы сабаттуулугун жогорулатууга багытталган Глобал Монэй Wээк (ГМW) деген аталыштагы масштабдуу билим берүү кыймылы старт алды. Кыргызстандагы “Акча дүйнөлүк күнү” Кыргыз Республикасынын Улуттук банкынын колдоосу алдында жүзөгө ашырылып келет. Салтка ылайык, "Керемет Банкта" ГМW ачылышынын алгачкы иш-чарасы катары нумизматикалык көргөзмө чыккан. Сунушталган “Монеталар фауна дүйнөсүн коргоодо турат” экспозициясы – жаныбар дүйнөсү өкүлдөрүнүн сүрөттөлүштөрүн чагылдырган 15 мамлекеттин 150дөн ашык монеталары менен кынатталган. Эгерде илгерки замандарда, монетадалардагы башкы каарман катары ылайыкташып келген жандыктар жана алардын атрибуттары саналган болсо, орто кылымда – адамдар мергенчилик кылган жаныбарлар берилген, ал эми биздин күндөрдө - аларда Кызыл китепке киргизилген жаныбарлар чагылдырылат. Жапайы жаратылыш Дүйнөлүк фондунун (WWФ) отчётунда, акыркы 50 жыл аралыгында адам баласынын ишкердигинен улам жаныбарлар популяциясынын саны эки эсеге кыскарып кеткен деп берилген. Бүгүнкү күндө дүйнөлүк коомчулукту тынчсыздандырган көйгөйлүү маселелердин бири - айлана-чөйрөнү сактоо эсептелет. Заманбап медальердик искусство – ал жөн гана ойлонуштурулган дизайн жана мыкты аткаруу эмес, ар кыл дүйнөлүк көйгөйлөргө көңүл бурдурган агартуучулук курамдуулук дагы болуп саналат. Дээрлик баардык мамлекеттер өздөрүнүн коллекциялык жана жүгүртүү монеталарын курчап турган чөйрөнү коргоого арнап келишет. Кыргыз Республикасынын Улуттук банкынын арсеналында коллекциялык зооморфтук монеталар дагы бар, алар дагы "Керемет Банк" ААКсынын “Монеталар фауна дүйнөсүн коргоодо турат” нумизматикалык көргөзмөсүн татыктуу көрктөндүрүп турат. Ачылыш аземине шефттикке алынган М.Рыскулбеков атындагы Кыргыз экономикалык университеттин "Банк иши жана камсыздандыруу" кафедрасынын окутуучусу Табышова Адиля Койчукеевна баштаган студенттер келди. А.К. Табышова алган таасири менен бөлүшүп жатып: "Каржылык сабаттуулук келечектеги адистер үчүн өтө чоң мааниге ээ. Мындай иш-чаралардын жүрүшүндө алынган практикалык жана теориялык билим студенттердин кесипчилик жана жеке жашоосуна сөзсүз кереги тиет" - деген оюн айтты. Банк көргөзмөнү уюштурууга кошкон салымы үчүн – кесипкөй нумизмат жана археолог, монеталар топтомун сунуштаган, тарых илимдеринин кандидаты Александр Михайлович Камышевге терең ыраазычылыгын билдирет. “Жапайы жаратылыштын жашоочуларын жоктоо менен азыркы кезде жаныбарлардын сүрөттөлүштөрү камтылган монеталарды чыгаруу туура болсо керек, анан дагы келечек муундар жок дегенде бир кездерде Жер шарын байырлаган кооз куштарга, жаныбарларга жана балыктарга суктана алышат", - дейт Александр Михайлович.
"Ёлки новые" тасмасындагы актёрлор Иван Ургант жана Дмитрий Нагиевдин буюмдары интернет аукционуна коюлат. Бул тууралуу орус басылмаларына фильмдин режиссёру Тимур Бекмамбетов билдирген. "Эл тасманы көрүп гана тим болбостон, андагы өзүнө жаккан буюмдарды сатып алууга мүмкүнчүлүк алат. Сатыктан түшкөн каражат толугу менен кайрымдуулук фондуна өтөт", - деген ал.
Бүгүн, 11-декабрда Жогорку Кеңештин комитет жыйынында Кыргыз Республикасындагы авиакомпанияларга жеңилдиктерди түзүү зарылдыгы тууралуу маселе талкууланат. Бул тууралуу парламенттин сайтына жарыяланды. Маалыматка ылайык, баяндаманы Транспорт жана жол министрлигинин алдындагы Жарандык авиация агенттигинин директору Курманбек Акышев жасайт. Күн тартиби боюнча комитетте 2 маселе каралат.
Бишкекте автомектептин кызматкерине кылмыш иши козголду. Бул тууралуу Экономикалык кылмыштарга каршы күрөшүү мамлекеттик кызматынан билдиришти. Маалыматка караганда, автомектептерде жарандарды окутууда жана айдоочулук күбөлүккө укук берүүдөгү мыйзам бузууларды аныктоо максатында текшерүү жүргөн. Анын негизинде Н.Р. аттуу жаран 10 миң 500 сом алып жаткан жеринен кармалып, кылмыш иши козголгон. Ал жарандарга аз убакыттын ичинде айдоочулук күбөлүк алып берүүнү убадалап, ал үчүн 10 миң 500 сом алчу.
Өлкөдө акыркы суткада 9 өрт кырсыгы катталды. Бул туурасында Өзгөчө кырдаалдар министрлигинин маалыматында айтылат. Белгиленгендей, Чүй облусунда 1, Жалал-Абад облусунда 2, Ош облусунда 2, Ысык-Көл облусунда 4 өрт кырсыгы катталган. Алсак, Кара-Суу районунун Кескен-Жар айылында эки кабаттуу жыгач устундуу шифер менен жабылган сарайдын 128 чарчы метр чатыры, 400 түк жыйылган чөп жана 12 эчки күйгөн, өрттүн кесепетинен жанаша жайгашкан жыгач устундуу шифер менен жабылган турак үйдүн жана бастырманын жалпы 74 чарчы метр чатыры күйгөн.
Италиянын Сорренто шаарына жакын Неаполь булуңунан ири киттердин өлүгү табылды. Италиянын жээк күзөтү бул Жер Ортолук Деңизде табылган эң ири өлгөн киттердин бири деп ырастоодо. Бул тууралуу чет элдик басылмалар жазып чыгышты. "Өлгөн киттердин биринин узундугу 23 метрге жетет. Кит Соррентодон Неаполго алып келинген. Деңиз биологдору деңиз жаныбарынын өлүмүнө эмне себеп болгонун иликтөөгө аракет кылышууда. Жээктеги күзөт кызматы аталган жерге чакырылганда ал жерден дагы бир кит табылган.
Бүгүн, 7-сентябрда саат 13:30 чамасында Бишкек шаарынын Киев жана Орозбеков көчөлөрүнүн кесилишинде жол кырсыгы катталды. Анда 199-номердеги маршруттук такси чыгыштан батыш тарапты көздөй бара жатып, түштүктөн түндүккө карай бараткан Хонда фит үлгүсүндөгү унаа менен кагылышкан. Кырсыктан материалдык чыгымдар жаралган, жабыркаган адамдар жок.
УФC уюмунун чемпиону Валентина Шевченко Голливуд актрисасы Холли Берри менен чогуу тасмага тартылат. Бул тууралуу мушкер өзүнүн социалдык баракчасында билдирди. " Холли менен таанышканыма кубанычтамын. Жаңы тасмада чогуу иштешүүнү чыдамсыздык менен күтүп жатам ", - деп билдирди Шевченко. Маалым болгондой, тасма ММА мушкери жөнүндө болот.
"Ата Мекен" партиясынын лидери Өмүрбек Текебаев Бишкек шаарынын Биринчи Май райондук сотуна арыз жазды. Ал депутаттык мандатты кайтарып берүүнү талап кылууда. Бул тууралуу порталына Биринчи Май райондук сотунан билдирди. Маалыматка ылайык, соттук отурум 25-июнь күнү саат 15:00дө болот. Буга чейин Жогорку Сот депутат Өмүрбек Текебаевди мандатынан ажыратуу боюнча Бишкек шаардык сотунун чечимин күчүндө калтырган. БШК бул чечимди аткарган.
Улан-Батор шаарында өтүп жаткан күрөш боюнча Азия чемпиондугунда Жоламан Шаршенбеков финалга чыкты . Жарым финалдык беттеште Жоламан казакстандык Ернар Фидахметов менен кез келди. Кыргыз балбаны биринчи бөлүк аяктап калганда атаандашын көтөрүп чаап, далысын жерге баскан. Бирок, убакыт аяктап калды. Экинчи бөлүктө Жоламан Шаршенбеков атаандашынын аркасына өтүп, дагы 2 упай алды. Буга нааразы болгон казакстандык машыктыруучу челленж баскычын басты. Кайра кароодон кийин калыстар казакстандык балбанга бир упай беришти.
Жогорку Кеңештин экс-депутаты Аскарбек Шадиев быйыл апрель айында өлкөдөн АКШга чыгып кеткен. Ага “кызматынан кыянаттык менен пайдалануу”, “чек араны мыйзамсыз кесип өтүү”, “мыйзамсыз жол менен алынган акчалай каражаттарды же башка мүлктү легалдаштыруу” беренелеринин негизинде кылмыш иши козголгон. Шадиев депутаттык ыйгарым укуктарынан ажыратылгандан кийин билдирүү таратып, өлкөдөгү сот адилеттүүлүгүнө ишенбей турганын жарыялады. Сот адилеттүүлүгүнө ишенбейм деген саясатчылардын саны көбөйүүдө.  порталы "буга негиз барбы?" деген собол салды. АЛТЫБАЕВА: "Чындыгында сотко нааразычылыктар көп, бирок бүгүн сот системинде жылыш бар" Жогорку Кеңештин депутаты Айнуру Алтыбаеванын айтымында, сот системинде жылыштар бар. "Сот системи - бизде өзүнчө көз карандысыз бийлик бутагы. Бүгүнкү күндө сотторго ишенбейм деп шылтоо кыла берсе болот. Мына бизде сотторду тандоо кеңеши бар, бул институт жарандык коомдун, фракциялардын, президенттин өкүлдөрүнөн турат. Азыр сот системинде өзгөрүштөр бар, баарыбыз сот системи тазаланышына аракет кылышыбыз керек. Чындыгында сотторго көп нааразычылыктар бар, бизге депутаттарга да көп кайрылуулар болот. Сиз Аскарбек Шадиевди айтып өттүңүз, сотторго ишенбөөчүлүк билдирүүсү – бул актануу. Качып кеткен чиновник сотторго ишенип же ишенбөөсү бул алдыңкы маселе эмес. Маселе жооп берип калам дегенде, "жоопкерчиликке тартылып калам" деп качып кетти" , - деди Алтыбаева. ТУРСУНБЕК АКУН: "Сотторго ишенбөөчүлүк Акаевдин мезгилинен бери болуп келген көрүнүш" Экс-акыйкатчы Турсунбек Акун бийлик сотторго толук эркиндикти берип жатканын айтат. "Сотторго ишенбейм деп айткандардын сөзүнө толук кошула албайм, бирок алардын сөзүндө да негиз бар. Анткени ушундай болуп жатпайбы, соттор бул бийликке чейин да жогору жактан эмне көрсөтмө берсе ошону аткарып келди. Бул нерсе Атамбаевдин тушунда укмуш болду, “бөрк ал десе баш алган” заман болду. Акаев, Бакиевдин тушунда деле ушундай болуп келген. Азыркы учурда бул бийлик менен иштешип, жакындан билип жатам. Бул бийлик сотторду өз эркине коюп, өз алдынча болууга чакырууда. Бирок аягында жыйынтыкты сурарын, отчёт бере турган күн болорун эскертти. Азыркы бийликке оор болууда, таза тергөөчүлөр аз болууда. Кадрларды алмаштырып жатышат, бирок таза адамдар аз болууда. Бүгүнкү бийлик сот реформасын ишке ашырууга аракет кылууда, бирок татаал. Сотко ишенбейм деп билдиргендер качып кетпей адилеттүүлүк үчүн күрөшүшү керек. Ал эми мурунку бийликтин тушунда саясий куугунтук көрдү деген саясатчылардын ишин кайра карап баштоо соттун эмес, прокуратуранын иши. Алардын ишин кароого негиз жок деп башкы прокурор чечим чыгарды. Бул туура эмес, эмне үчүн негиз жок? Өмүрбек Текебаев, Садыр Жапаровдун иши саясий буюртма экенин баары эле билип турбайбы. Башкы прокурордун алардын ишин кайра кароого негиз жок дегени бүгүнкү бийликке көлөкө түшүрүп жатат. Башкы прокурордун саясий эрки жетпей жатат", - деди Акун. АМАНБАЕВ: "Бүгүнкү күндө саясатчылардын сот бийлигине ишенбей жатышына негиз бар" Мурдагы акыйкатчы Бактыбек Аманбаевдин айтымында, сот бийлигине ишенбөөчүлүк 20 жылдан бери келе жаткан көрүнүш. "Мен Акыйкатчы болуп иштеп турганда жылына 16 миңден ашык арыз-даттануу келип түшсө, алардын 60 пайызы ушул сотторго ишенбөөчүлүк билдирген каттар болчу. Бул сот бийлигине ишенбөөчүлүк Аскар Акаевдин мезгилинен бери келе жатат. Соттор саясий чечимдерди чыгарат же акча берген тараптын пайдасын чечет. Бүгүнкү күндө саясатчылардын сот бийлигине ишенбей жатышына негиз бар. Мурунку бийлик менен азыркы бийликтин тушундагы сот бийлигинде айырма жок, сот реформасы жүргөн жок. Бийликте турганда сот бийлигин сындоого алуу татаал, мен Акыйкатчы болуп турганда айта коюп баары ызылдап чыгышкан" , - деди Аманбаев. КАНАТБЕК АЗИЗ: "Айрым саясатчылар башкалар соттолуп жатканда унчукпай, өздөрүнө келгенде "сотко ишенбейбиз" деп калышат" Юрист Канатбек Азиздин айтымында, көп саясатчылар унчукпагандыктан соттор адилетсиз болуп жатат. " Алмазбек Атамбаевдин бийлигинин учурунда соттор чечим чыгарып жатканда ошол эле Шадиев же башкасы болобу унчукпай туруп беришкен. "Мага тийишпесе болду" деп үн катышкан эмес. Өздөрүнүн башына келгенде "сотторго ишенбейбиз" деп айтып жатышат. Мындай позицияны толугу менен бүт саясатчылар көтөрүшү керек эле. Сот адилетсиздиги унчукпагандыктан улам чыгат. Алмазбек Атамбаев менен Сооронбай Жээнбековдун бийлигинин сот адилеттүүлүгүн салыштырсак, азыркы сот адилеттүү болуп жатат. Мисал катары Конституциялык палатанын экс-президенттерди кол тийбестигинен ажыратуу боюнча чыгарган чечимин жана башкаларды айтса болот. Бирок сот адилеттүүлүгүндө көйгөйлөр жок деген сөздөн алысмын. Азыркы учурда сот бийлиги көз карандысыз иштеп жатат деген сөз жалган. Кандай болбосун ал бийликтин позициясына карап туруп чечим чыгарып жатат. Жээнбеков биринчи эле жылы иштеп жатат, алдыда дагы кандай болорун көрөбүз" , - дейт Канатбек Азиз. КАРАСАРТОВА: "Сотко ишенбөөчүлүк саясатчылардын башына түшкөндө пайда болот" Укук коргоочу Рита Карасартова сотторго ишенбөөчүлүк кандай учурларда пайда боло турганын айтты. "Сотко ишенбөөчүлүк көп учурларда саясатчылардын башына түшкөндө пайда болот. Алар бийликте жүрүп мыйзамдарды чыгарып, ошол реформалардын саясаттарын жүргүзүп жатканда "мен ушунун капканына түшүп калбаймбы, өзүм жасаган ишимдин жыйынтыгын туура эмес жагынан көрүп калбаймбы" деп эч ким ойлогон эмес. Баары өмүр бою төө минип, жөө жүрбөй тургандай ойлонушат. Убакыт өтүп жөө жүрүп калганда, аларга ошол эле реформанын натыйжасы башына түшө баштагандан кийин ойлонушат. Бийликке келатканда эски чокоюңду төрүңө илип кой деген сөз бекеринен айтылбаптыр. Саясатчы бийликтин тескери жагында болуп калганда камалат же качып кетүүгө мүмкүнчүлүк берилет. Ошондуктан кээ бирөөлөр качып кетишет. Мисалы, УКМКнын мурдагы төрагасы Абдил Сегизбаевди айтсак, ал жөнүндө эч ким эстебей калды. Анткени ага качып кеткенге мүмкүнчүлүк берилди ", - дейт Карасартова. НАРЫН АЙЫП: "Аскарбек Шадиев депутат, биринчи вице-премьер кезинде эмне үчүн сот маселесин козгоп, адилеттүүлүктү орноткон эмес?" Журналист Нарын Айып бийлик сыртта качып жүргөн саясатчыларды артка кайтаргысы келсе, өлкөдө сот адилеттүүлүгүн орнотушу керек дейт. "Сот адилетсиз дегенге, албетте, негиз бар. Бирок Шадиев мамлекетте жүргөндө сот адилеттүүлүгүн орнотууга аракет кылышы керек эле. Качан гана өзүнө иш козголгондо “сотко ишенбейм” деп чыкты. Депутат кезинде, биринчи вице-премьер-министр болгондо эмне үчүн сот маселесин козгоп, адилеттүүлүктү орноткон эмес? Сот системи жакшы болбогону үчүн Аскарбек Шадиев да, Максим Бакиев да өлкөгө барбайм деп жатат да. Сот адилеттүүлүгү орногон болсо кылмыш иши козголуп, башка мамлекетте жүргөндөр боюнча кат жазып, кармап бергиле десе, жардам беришмек. Азыр Улуу Британияда, Орусияда, АКШда качып жүргөндөрдү кармап бергиле десек, алар “Кыргыз мамлекетинде сот адилеттүүлүгү жок. Кармап бербегиле” дейт. Алар болсо ишенет. Бийлик ушундай болбосун десе, сот адилеттүүлүгүн орнотушу зарыл. Буга чейин Коопсуздук кеңешинде сот системиндеги көйгөй айтылды. Жакында эле президент аталган тармакта иштегендер менен жолукту. Анча-мынча аракет башталгандай. Бирок 25 жылдан бери калыптанган бул көйгөйдү жок кылып салуу кыйын.
Обончу, композитор, дирижёр Сардарбек Жумалиев 1941-жылы 5-февралда Чүйдүн Жар-Башы айылында туулган. Башталгыч мектепти айылдан окуп, 1955-жылы М.Күрөңкеев атындагы Кыргыз мамлекеттик музыкалык-хореографиялык окуу жайынын алдындагы балдардын музыкалык мектебинин комуз классын бүтүрүп, 1959-1962-жылдары М.Күрөңкеев атындагы Кыргыз мамлекеттик музыкалык-хореографиялык окуу жайынан билим алган. 1958-жылы Москвада өткөн Кыргыз ССРинин маданиятынын жана адабиятынын күндөрүнүн 2-декадасына катышкан. Эмгек жолун 1959-жылы М.Күрөңкеев атындагы Кыргыз мамлекеттик музыкалык-хореографиялык окуу жайында окуп жүргөн кезинде эле Кыргыз мамлекеттик филармониясында эл аспаптар оркестринде артист-музыкант болуп иштөөдөн баштап, 1964-1967-жылдары Советтик Армияда кызмат өтөгөн. 1968-1972-жылдары туңгуч кыргыз эстрадалык ансамблинде солист-аспапчы болуп иштеген. 1972-1975-жылдары Б.Бейшеналиева атындагы Кыргыз мамлекеттик искусство институтунун 2 жылдык даярдоо курсунда теориялык-композитордук факультетинде композиция боюнча профессор М.Абдраевден, профессор К.Молдобасановдон, факультативдик-дирижёрлук боюнча профессор И.Давлесовдон окуган. 1975-1977-жылдары Республикалык эл чыгармачыл үйүндө музыкалык редактор болуп эмгектенген. 1977-жылдан тартып Т.Сатылганов атындагы Кыргыз улуттук филармониясынын Карамолдо Орозов атындагы академиялык эл аспаптар оркестринин дирижёру болуп эмгектенип келген. 1984-жылы Б.Бейшеналиева атындагы Кыргыз мамлекеттик искусство институтун сырттан окуп бүтүргөн. Анын "Таң сыры", "Сары-Челек", "Сен менин жазылбаган ырларымсың", "Жаңы жылды тосолу", "Ысык-Ата-Арашан", "Махабат мекени", "Кетпейм сага жолукмайынча", "Бульварым" жана башка жүздөн ашык обондору бар. Ал тарабынан Чүй облусунун "Сары Өзөн гимни", "Кыргыз улуттук университетинин гимни", "Токой чарбасынын гимни", "Манас балдар мектебинин гимни", "Кыргыз патенттин гимни", Бишкек шаарынын "Бишкегим" аттуу гимндери жазылган. С.Жумалиев 1987-жылы "Кыргыз ССРинин Эмгек сиңирген артисти" наамын, 1990-жылы А.Малдыбаев атындагы Эл аралык сыйлыгын, 1990-жылы "Эмгектин ардагери" медалын, 1999-жылы "Кыргыз Республикасынын Эл артисти" наамын, 2007-жылы Интеллектуалдык менчиктин Бүткүл дүйнөлүк уюмунун Алтын медалын, 2007-жылы эл аралык "Руханият" ассоциациясынын сыйлыгын алган. Ал эми ырчы Азамат Сарыбаевдин аткаруусундагы Сардарбек Жумалиевдин "Бульварым" аттуу чыгармасы "Супер-Инфо" гезитинин тандоосу боюнча "2012-жылдын супер ремейки" деп табылып, Сардарбек Жумалиевге "Супер-Инфо" гезити тарабынан керемет ыр үчүн ыраазычылык билдирилген. Ошондой эле Сардарбек Жумалиевдин "Кетпейм сага жолукмайынча" деген чыгармасын жаш аткаруучу Сагыныч 2013-жылы кайрадан жаңылап ырдап чыккан. Ал ыр "Супер-Инфо" гезити уюштурган супер тандоого коюлуп, бирок баш байгеге жетпей, "2013-жылдын ремейки" деп табылган.
Бишкек шаардык саламаттыкты сактоо уюмдарына көчмө амбулатордук кызмат үчүн санитардык унаалар тапшырылды. Бул тууралуу калаа мэриясынан кабарлады. Маалыматка ылайык, унаалардын ачкычын 30-декабрда мэриянын шаардык саламаттык сактоо башкармалыгынын башчысы Айбек Ибраимов тапшырды. Борбор калаанын №6, №7 жана №8 үй-бүлөлүк медицина борборлорунун көчмө амбулатордук кызматын уюштуруу үчүн транспорт мэр Эмилбек Абдыкадыровдун тапшырмасы боюнча жергиликтүү бюджеттин каражатына сатылып алынды. "Бишкек шаарынын көчмө амбулатордук баштапкы медициналык-санитардык жардам кызматы бейтап жашаган жерде медициналык жардам көрсөтүүгө багытталган жана өзүнө үй-бүлөлүк дарыгердин жана тар адистердин консультациясын, диагностикага, дарылоого, реабилитациялоого жана паллитиативдик жардамга багытталган медициналык кийлигишүүлөрдү камтыйт. Үй шартында сапаттуу медициналык кызматка муктаж болгон бардык бейтаптар амбулатордук медициналык жардам ала алышат. Амбулатордук кызматтар бекер көрсөтүлөт. Төшөктө жаткан, онкологиялык, кургак учук жана паллиативдик бейтаптарга жардам көрсөтөт. Кызмат тез жардам чакырууларын тейлебейт жана ооруканага жаткыруу менен алектенбейт. Бул функциялар тез жардамда кызматында кала берет", - деп айтылат маалыматта. Амбулатордук кызмат пилоттук долбоор болуп саналат.
Нарын районуна караштуу Оттук айылындагы бала бакча кызматкерлери балдарга арнап кардан оюн аянтчасын жасашты. Бул тууралуу "Садык-Ата" бала бакчасынын директору Бурулкан Мамытова билдирди. Аянтча куруу максаты - балдарды бала бакчага тартууда ата-энелер менен биргеликте иш алып баруу. Ошондой эле ар бир мезгилдин өзүнчө бир керемети бар экендигин далилдөө. Бул бакчада жыл сайын мындай аянтча жасалып келери белгилүү. "Биз жыл сайын балдарга кышкы оюн уюштурабыз. Былтыр пингвин жасаган элек. Быйыл дагы бул көрүнүштү кайталап, кызматкерлер менен биргеликте павлин жасоону чечтик. Алгач карды чогултуп үйүп, жетпегенин сырттан ташып үстүнө суу куя бердик. Ал тоңгондон кийин кескилеп куштун формасын чыгардык. Ал эми куштун канаттарын болсо кадимки эле чарага музду тоңдуруп кетишип, эртеси кар менен сууну аралаштырып кайра тиги жакка чаптап чыгышты. Бала бакчада 100 бала тарбиялангандыктан эки жактан кирип ойной турган кылдык. Жасалган кушту кооздош үчүн кадимки эле боёкту (колер) колдонуп, кооздоп чыктык. Бул аянтча өзүбүз күткөндөн дагы башкача кооз болуп чыга келди. Анан оюн уюштурдук. Ата-энелер да келип, балдары менен ойноп жаштык кезин эстеп, жагымдуу маанайда эс алышты. Жаш бөбөктөр болсо абдан кубанышты", - дейт бала бакчанын директору.
Жумгал районунун жергиликтүү кеңешинин кошмо жыйынынын төрагасы Калыбек Ажыгулов “Кыргызкөмүр” ишканасынын жетекчилигине татыктуу адамды дайындоону суранды. Бул тууралуу ал бүгүн, 14-февралда маалымат жыйында билдирди. Анын айтымында, 8 жыл аралыгында 6 жетекчи алмашкан. "Учурда аталган ишкананын жетекчилигине тажрыйбасы мол адистер дайындалбай калды. Партиялардын квотасы менен дайындалып жатат. Мындан улам кадрлардын туруктуулугу сакталбай жатат. Бул кызматка “Кыргызстан” саясий партиясы Жолдошбек Жунушевдин талапкерлигин көрсөтүп жатыптыр. Ал бул тармактын адиси эмес. Жумгалдын эли жана ишкананын жамааты анын талапкерлигине каршы. Башка татыктуу адамдар бар. Жетекчи биринчи кезекте ошол тармактын адиси болуш керек. Мурда бул кызматта Талантбек Бокошев аркалап келген, андан эч кандай пайда болгон жок. Мамлекеттик кызматтарга тажрыйбасы мол адистер келишине эч кандай саясий себептер тоскоол болбош керек", - деди Ажыгулов.
Бүгүн, 1-июнда Жогорку Кеңештин Бюджет жана финансы боюнча комитетинин жыйынында Кыргыз Республикасы менен Азия өнүктүрүү банкынын ортосундагы насыя жана берүү жөнүндөгү макулдашуу долбоору каралды. Саламаттыкты сактоо министри Сабиржан Абдикаримовдун айтымында, Азия өнүктүрүү банкы аталган макулдашуунун негизинде бюджетти колдоо багытында 20 миллион доллар берет. Анын 10 миллион доллары грант, калганы насыя.
Казакстандын жергиликтүү маалымат булактары Казак өкмөтү өлкөдөгү көп балалуу үй-бүлөлөрдү турак-жай менен камсыздоону колго алганын жазууда. Маалым болгондой, мындай долбоорду ишке ашыруу үчүн 100 миллиард теңге бөлүндү. Бул тууралуу 12-мартта Астана шаарында өткөн өкмөттүн отурумунда биринчи премьер-министр Алихан Смаилов билдирген. Буга чейин Казакстандагы көп балалуу энелер турак-жай менен камсыздоо талабын айтып акцияга чыгышкан. Алар февраль айында 5 бир тууган кыздар иске ууланып каза болгондон кийин акцияга чыгышып, көп балалуу үй-бүлөлөргө көңүл бурулушу керектигин талап кылышкан. Алихан Смаилов өкмөттүк отурумда Казакстандын президенти Нурсултан Назарбаев “Нур Отан” партиясынын съездинде социалдык камкордук чараларын айткандыгын, аны ишке ашырууга 444 миллиард 300 миллион теңге бөлүнгөнүн белгилеген. Бул каражаттын ичинен 100 миллиард теңге аз камсыз үй-бүлөлөр үчүн турак-жайларды курууга, 224 миллиард 300 миллион теңге жардамга муктаж болгон жарандарды социалдык колдоого алууга жумшалат.
ІІ Дүйнөлүк көчмөндөр оюндарынын алкагында 6-сентябрда кыргыз күрөшүнөн медалдар ойнотулду. Анда кыргыз спортчулары атаандаштарга кенедей да мүмкүнчүлүк калтырбай, бардык салмактарда алтын медалдарды тагынышты. Жыйынтыгында кыргыз спортчулары буга чейин сап башында келе жаткан Орусияны артка таштап, 1-орунду ээлеп турат. Кыргыз күрөшү боюнча 7 комплект медаль ойнотулуп, ага 26 мамлекеттин 96 балбаны катышкан. Балбандарыбыз Тынчтыкбек уулу Бекзат (55 килограмм салмакта), Сымбатбек Алимбеков (60 кг), Зиямидин Шадыбеков (66 кг), Тариэл Үсөнов (74 кг), Бектурган Кожомуратов (84 кг), Нурбек Кожобеков (96 кг) жана Бекболсун Кушубаков (96 килограммдан жогорку салмак) алтын медалдарды тагынышты. Командалар жана медалдар боюнча ээлеген орундары: 1. Кыргыз Республикасы — 40 медаль (13 алтын, 12 күмүш, 15 коло) 2. Орусия — 21 медаль (10 алтын, 5 күмүш, 6 коло) 3. Казакстан — 18 медаль (5 алтын, 6 күмүш, 7 коло) 4. Азербайжан — 9 медаль (3 алтын, 3 күмүш, 3 коло) 5. Грузия — 3 медаль (2 алтын, 1 күмүш) 6. Иран — 6 медаль (2 алтын, 4 коло) 7. Тажикстан — 4 медаль (1 алтын, 1 күмүш, 2 коло) 8. Өзбекстан — 6 медаль (2 күмүш, 4 коло) 9. Армения — 3 медаль (2 күмүш, 1 коло) 10.
порталынын #ГалстукТар долбоорунун кезектеги коногу Бишкек шаарынын вице-мэри Жамалбек Ырсалиев болду. Анда ага "Эгемендүү республиканын борбору болгон Бишкек шаарын мындан ары өнүктүрүп кетүүгө кандай пландар бар?" деген суроо берилди. "Ойлогон ойду кыстаган турмуш жеңет дегендей, шаарды өнүктүрүүгө келгенде каражат жагынан кыйналып калып жатабыз. Бирок биз кол куушуруп дагы отуруп калбашыбыз керек. Азыр мэрдин милдетин аткаруучу Бактыбек Кудайбергенов менен бирге чоң максаттарды коюп баштап жатабыз. Шаарды өнүктүрүп кетиш үчүн биринчи элди ойлошубуз керек. Биринчи шаардын экологиясына көңүл бурушубуз керек. Учурда 430 миң унаа шаарда жүрөт. Биз жол тыгынын пайда кылбаш үчүн айланма жол курушубуз керек.
Өткөн аптада Вашингтондо орун алган башаламандыктардан кийин Капитолийдин айланасы тосулду. Бул тууралуу чет элдик маалымат каражаттары жазып чыкты. Эскерте кетсек, АКШнын учурдагы президенти Дональд Трамптын тарапташтары Вашингтон шаарындагы Сенат залына кирип барыш кан. Митингге чыккандар жана полиция кызматкерлеринин ортосунда кагылышуу болуп бир нече адам көз жумган. Көп өтпөй Дональд Трампка импичмент жарыяланган жана анын көптөгөн социалдык тармактагы баракчалары кара тизмеге киргизилген.
Бүгүн, 14-декабрда Биринчи Май райондук сотунда Улан Саляновдун өлүмү боюнча соттук отурум өтүүдө. Сотто маркум Улан Саляновдун кошунасы Алмаз Асаев суракка алынууда. "Биз жашаган жер тынч болчу. Эшиктерди кулпулабай деле койгон күндөр болгон. Сыртта күрөк же башка шаймандар деле калчу, бирок жоголчу эмес. 6-ноябрга караган түнү саат 01:30 чамасында эшиктен бирөө чуркап кирди. Ал Улан байкенин уулу Абай экен. Үйүнө бет капчандар кирип, атасын атып кеткенин айтты. Биз Абайдын артынан уурулар кууп келиши мүмкүн деп корктук. Ошол себептен терезе жакка жакындабай, жерге ылдый болуп жаттык. Дароо милицияга, "Тез жардамга" чалдым. Кийин милиция келип, эшикке чыктык", - деди Асаев. Окуянын чоо-жайына кайрылсак: Улан Саляновду 2017-жылы 6-ноябрга караган түнү Бишкектин Көк-Жар жаңы конушундагы өз үйүнөн белгисиз адамдар атып кетип , ал ооруканага жетпей көз жумган. Факты боюнча Чүй облустук ички иштер башкы башкармалыгы тарабынан кылмыш иши ачылып, кийин шектүү А санэмир Абыкулов, Эрмек Осмонкулов жана Заур Насруллаев аттуу үч адам кармалган.
Борбор калаада "чоң энесинин 50 миң сомун уурдаган" деген шек менен 23 жаштагы кыз кармалды. Бул тууралуу бүгүн, 12-майда Бишкек шаардык ички иштер башкы башкармалыгынан билдиришти. Маалыматка ылайык, милицияга арыз менен 77 жаштагы С.Л. аттуу шаар тургуну кайрылган. Ал небереси үйүнөн 50 миң сом акчасын уурдап кеткенин билдирген. Жүргүзүлгөн иликтөө иштеринин алкагында кылмышка шектүү катары 23 жаштагы П.Е. аттуу арыз ээсинин небереси кармалган.
2015-жылы өмүр бою эркинен ажыратылган Азимжан Аскаровго сыйлык тапшырылганына каршылык билдирүү максатында, Кыргыз өкмөтү АКШ менен болгон макулдашууну бир тараптуу денонсация кылууга барган. Жакында эле Европадагы коопсуздук жана кызматташтык боюнча уюмунун ЖМКлар боюнча өкүлү Арлем Дезирдин Кыргыз өлкөсүндөгү сөз эркиндигине байланыштуу бир тараптуу жана чыныгы кырдаалды чагылдырбайт деп айткан. Тышкы иштер министрлиги ЕККУнун өкүлүнө жана АКШнын Өкүлдөр палатасынын эл аралык иштер боюнча комитетинин ошол сыяктуу комментарийлерине карата "биз муну эгемендүү өлкөнүн ички иштерине кийлигишүү аракети деп баалайбыз" деди.  порталы "АКШга жана ЕККУга Тышкы иштер министрлигинин "эгемендүү мамлекеттин ички иштерине кийлигишпегиле" деп коңгуроо какканы туура чечим болдубу?" деген собол салды. Жогорку Кеңештин депутаты Максат Сабировдун айтымында, ТИМдин билдирүүсү мамлекеттин ичиндеги нерсени сырткы саясатка аралаштырбагыла деген сөз. "Тышкы иштер министрлиги азыркы абал менен карагыла деп жатат. Ички абалда эч кандай ызы-чуу жок деп билдиришти. Бул жалпы саясатта болуп жаткан нерсе эмес, мамлекеттин ичиндеги нерсени сырткы саясатка аралаштырбагыла деген сөз. Азыркы абал боюнча Тышкы иштер министрлигинин чечими туура болду.
Бишкектеги соода борборлордун биринен апаларын таппай калган кыздар тууралуу маалымат кечээ, 15-февралда болжол менен саат 12:30 чамаларында Бишкек ШИИББинин нөөмөт кызматына келип түшкөн. Тактап айтканда, "Дордой-Плаза" соода борборунун ичинде кичинекей кыздар апасын издеп жатат деген маалымат келип түшкөн. Айтылган дарекке Милициянын кайгуул кызматы барып, маалыматты тактаганда, 2017-жылы туулган М.Х. жана 2016-жылы туулган Т.Х. аттуу кичинекей кыздар апаларын издеп жүргөндүгүн айтышкан. "Милициянын кайгуул кызматкерлеринин ыкчам издөө аракетинин натыйжасында эки саат аралыгында кыздардын апалары 1993-жылы туулган А.Б. жана 1992-жылы туулган М.Г. табылган.
Бүгүн, 26-октябрда Борбордук шайлоо комиссиясынын имаратынын алдында нааразычылык митинги болуп өттү. Анда "Бүтүн Кыргызстан" партиясынын тарапташтары шайлоону өз убагында өткөрүүнү талап кылып, премьер-министрге кат жолдоору айтылды. " БШКнын алдында тынчтык митинги болуп өттү. Ал жерде бир нече талаптар айтылды. Эң башкысы парламенттик шайлоону өз убагында өткөрүү, Баш мыйзамга кол салууну, БШКга басымды токтотуу, укуктук талаага кайтуу, мыйзамдуулукту сактоо боюнча талаптар айтылды.
Бишкек шаардык мэриясына 1 жарым миллион сом кайтарылды. Бул тууралуу шаардык мэриянын басма сөз кызматынан маалымдашты. Маалыматка ылайык, мэриянын Жер ресурстар башкармалыгы муниципалдык жер тилкелерин пайдалангандыгы үчүн дебитордук карыздарды чогултууну улантууда. "2014-жылы Бишкек шаарындагы жер тилкелерине укук берүү боюнча комиссиянын чечими менен С.Д. Өскөмбаевге аянты 82,5 чарчы метр болгон жер тилкесине дүкөндү долбоорлоо жана куруу үчүн 5 жылдык мөөнөткө ижарага убактылуу пайдаланууга берилген. Бирок ижарачы келишимдин шарттарын бузуп, муниципалдык менчикти пайдалангандыгы үчүн акча төлөгөн эмес. Ижара төлөмдөрү боюнча карыздар 2019-жылдын экинчи кварталын эске алуу менен түзүлгөн, башкача айтканда, келишимдин мөөнөтү бүткөнгө чейин түзүлгөн. Анда бүгүнкү күнгө чейин ижарачынын карызы - шаарга 963 миң 369 сом, ага кошумча карыздын көрсөтүлгөн суммасынын 25 пайыз өлчөмүндө туум - 240 миң 842 сом жана жерди пайдалангандыгы үчүн 225 463 сомду түзгөн", - деп жазылат маалыматта. Мындан улам Жер ресурстар башкармалыгы Октябрь райондук сотуна доо арыз менен кайрылган. "Соттун 2020-жылдын 9-декабрындагы чечими менен С.Д. Өскөмбаевге карата карыздарды өндүрүү боюнча доо арыз канааттандырылып, шаардын пайдасына 1 миллион 429 миң 675,62 сом өндүрүлдү", - деп билдиришти мэриядан.
Жаңы конуштарда кээ бир жашоочулар көмүрдү мурун даярдап албай, таштандыларды жагып, андан чыккан түтүн Бишкекти каптап жатат. Мындай пикирди бүгүн,1-декабрда Бишкек шаарынын мэринин милдетин аткаруучу Балбак Түлөбаев түз эфир учурунда "Бишкек жылуулук мезгилине даярбы?" деген суроого жооп берип жатып билдирди. "Бишкек шаарында 3 түрдүү жылуулук системи бар. Биринчиси, бул борборлоштурулган ЖЭБ аркылуу келет. Ал "Улуттук энергетикалык холдинг" жана өкмөт тарабынан каржыланган жана өкмөт тарабынан каралган систем. Экинчиси, "Бишкек жылуулук энерго" ишканасы, ал муниципалитеттин өзүнүн системи. Үчүнчүсү, жарандар газ, жарык, отун, көмүр аркылуу үйлөрүн өздөрү жылытат. Бишкекти жылытуу боюнча "Улуттук энергетикалык холдинг" боюнча өкмөт тарабынан алганда Бишкек ЖЭБи даяр. Биздин "Бишкек жылуулук энерго" ишканасы да даяр. Кээ бир жерлердеги авариялык абалдарды эске албаганда кыштан чыгууга толугу менен даяр деп айта алабыз.
Бүгүн, 24-майда Бишкектин ЖЭБ-2 аймагында террорчуларды кармоо боюнча окуп-машыгуу өткөрүлдү. Атайын даярдалган антитеррордук операцияда кылмышкерлерди колго түшүрүү сценарийи көрсөтүлдү. Тактап айтканда, террорчулар барымтага алган киши менен ЖЭБ-2 аймагына кирип келишти. "Альфа" атайын багыттагы бөлүктүн аскерлери кылмышкерлер менен сүйлөшүү аракетин көрүшүп, жыйынтык болбогонунан ыкчам штабдын чечими менен штурмалоого өтүштү. Террорчуларды колго түшүрүү операциясында тик учак да колдонулду. Күч кызматкерлери барымтага алынган жаранды куткарып, террорчуларды колго түшүрүштү. Ал эми кылмышкерлердин унаасынан колго жасалган жардыруучу зат табылып, жок кылынды. Бул операцияга куткаруучулар, "Тез жардам" кызматынын кызматкерлери да тартылып, алар куткаруу, алгачкы медициналык жардам көрсөтүү иштерин чагылдырып беришти.
Бишкек шаардык мэриясы Эгемендүүлүктүн 30 жылдыгына карата калаадагы 30 клумбада өстүрүлгөн гүлзарлардын сүрөтүн жарыялады. Анда борбор калаанын ар кайсы райондорунда жайгашкан гүлзарларды көрүүгө болот. "Эки аптадан соң өлкөнүн эгемендүүлүгүнүн 30 жылдыгын майрамдоого киришебиз. Биз бардык жарандарга, борбордун конокторуна Кыргыз өлкөсүнүн эгемендүүлүгүнүн символу болгон 30 кооз гүлзарды белек кылууну чечтик", - деп Бишкек шаардык мэриясынан билдиришти.
Ысык-Ата районундагы Октябрь көчөсүндө суу түтүктөрүн 2 айдан бери алмаштырбай жатышканын бүгүн, 17-апрелде порталына WһацАпп аркылуу окурман кабарлады. "Алмаштыруу максатында казылган чуңкурларга суу толуп, жаш балдар түшүп кетүү коркунучу жаралууда. Элдер үйлөрүнө унаалары менен кире албай убара тартышууда. Бүгүн жумуш күнү болсо да, эч ким көрүнбөйт.
Бүгүн, 30-декабрда КТРКда президенттикке талапкерлердин дебаты өтүүдө. Ага талапкерлер Абдил Сегизбаев , Равшан Жээнбеков , Улукбек Кочкоров , Курсан Асанов , Жеңишбек Байгуттиев жана Бабыржан Төлбаев катышууда. Суроо: 10-январда президенттик шайлоо менен кошо башкаруу формасын тандоо боюнча референдум өтөт. Силер үчүн өлкөнү өнүгүү жолуна түшүрө турган башкаруу формасы кайсы? Эмне үчүн? Талапкер Бабыржан Төлбаевдин жообу: "Мага парламентаризм жагат. Бирок азыркы учурда өлкөбүз да, коомубуз да ага даяр эмес. Мен президент болсом акыркы президент болом. Себеби парламенттик башкаруу системине даярдануу керек. Коомду да, мыйзамды да, Жогорку Кеңешти да даярдоо керек" Талапкер Курсан Асановдун жообу: "Элибизге ишеним жана үмүт жетпей турат. Биздин программада башкаруу системине көз каранды эмес болгондой жазылган. Кандай гана башкаруу системи болбосун жоопкерчилик жана тең салмактуулук болушу керек. Күчтүү президент, күчтүү парламент жана көз карандысыз соттор болушу керек" Талапкер Равшан Жээнбековдун жообу: "Жакыр өлкөнүн президенти падышалардай жашоого укугу жок. Биз президенттик бийликти жоюшубуз керек. Бийлик элге кызмат кылгысы келсе, мамлекеттин, салык төлөөчүлөрдүн эсебинен жашабашы керек. Президент өз үйүндө жашашы керек. Дүйнөдөгү 20 өнүккөн мамлекеттин 17си парламенттик. Биз 5 президенттин төртөөсүн кыйынчылыктар менен кармап отурабыз" Талапкер Жеңишбек Байгуттиевдин жообу: "Кыргыз өлкөсүндө бүгүнкү күнгө чейин парламенттик систем болгон жок. Дайыма президенттик жана супер президенттик башкаруу болуп келген. Ошонун негизинде биздин экономикада өсүш болгон жок. Мен парламенттик систем үчүн үндөйм. Болгону биз азыр парламенттик системге даяр эмеспиз. Ошон үчүн ага бара-бара өтүү керек. Өтүү маалында укук коргоо органдарын көзөмөлдөө зарыл. Анткени бардык чатактын баары ушул жерден башталат. Ким укук коргоо органдарын көзөмөлдөсө бийлик ошондо. Бизге кризистен чыгуу убагында президенттик башкаруу керек" Талапкер Улукбек Кочкоровдун жообу: "Ар кандай башкаруу системинде өнүгүп келе жаткан мамлекеттерди алсак, анда биздин көйгөйүбүз башкаруу системинде эмес. Биздин көйгөй шайлоо системинде. Тилекке каршы, Кыргыз өлкөсүндө бүгүн парламементте, бийликте жалаң байлар боло тургандай система түзүлдү. Шайлоо системин өзгөртүү менен бийликке эл каалаган адамдарды алып келиши керек. Ошондо бизде күчтүү президент, өкмөт, парламент болот. Эгер президенттик башкаруу системин тандасак, анда өкмөт башчылык кызмат жоюлушу керек. Эгерде парламенттик башкаруу системин тандасак, анда президенттик кызмат жоюлушу керек" Талапкер Абдил Сегизбаевдин жообу: "Референдумду өткөрүп жаткан демилгечилер өздөрүнүн сабатсыздыгын көрсөтүп койду. Улуу Британияда бардыгын парламент чечет, ал жерде президент жок. Германияда президент өкүлчүлүк гана милдетин аткарат. Бардыгы парламент аркылуу канцлерге ыйгарым укуктар тапшырылган. Таза президенттик бийлик - бул диктатура, хандык, монархия. Бизге күчтүү президент керек. Анын тизгинин тартып турган күчтүү парламент керек. Аралаш системине карата оюм бар.
"Элдик видео" бөлүмүнө "Баарынан мыкты". 3 жашар сүйкүмдүү ашпозчу Полина Симонова" деген видео жүктөлдү (ник: Бэ а һэро). Орусиялык "Баарынан мыкты" көрсөтүүсүндө кичинекей экенине карабай көп нерсени мыкты билген жаш таланттардын өнөрлөрү көрсөтүлөт. Бул ирет сүйкүмдүү ашпозчу аталган 3 жашар Полина Симонова тамак жасоону жакшы көргөнү, камераны динозавр деп ойлоп коркуп залдан качканы менен алып баруучуну, залдагы элди күлдүрүп, кол чабууларга арзыйт. Кичинекей ашпозчунун ашканада кандай салат, тамак жасаарын видеодон көрүӊүз.
УКМКнын сайтына кимдер тарабынан чабуул болгону аныктала элек. Бул тууралуу бүгүн, 28-июлда порталына УКМКдан билдиришти. "Чабуул ким тарабынан жасалгандыгы аныктала элек. Сайт кечээ биз тараптан атайын жабылган бойдон турат. Учурда иликтөө иштери улантылууда", - деп билдиришти УКМКнын басма сөз кызматынан. Эскерте кетсек, кечээ саат 17:00дөн өтүп УКМКнын расмий сайтына хакерлер тарабынан чабуул болду.
Өлкөнүн алдынкы мобилдик оператору 4Г ЛТЭ түйүнүнүн каптоо аймагын кеңейтип келүүдө. Эми МэгаCом 4Г-интернети Ош облусунун Кара-Суу шаарында жана Султан-Абад, Ынтымак, Присавай, Кашкар-Кыштак, Кызыл-Мехнат, Тажик-Махалла, Нариман, Алим-Тепе, ВЛКСМ, Нурдар, Кыргыз-Чек, Киров жана Тельман айылдарында, Чүй облусунун Мал-Табар, Орто-Суу, Полтавка, Калинин, Петровка, Ак-Суу жана Новониколаевка сыяктуу дагы 7 айылында жеткиликтүү болуп калды. Техникалык бөлүмдүн адистеринин үзгүлтүксүз аракети да өз жемишин берүүдө. Башкача айтканда, Бишкек, Ош, Жалал-Абад, Чолпон-Ата, Кант, Кара-Балта жана Токмок шаарларынын, Чүй облусунун Военно-Антоновка, Константиновка, Новопокровка, Люксембург, Сокулук, Шалта, Котовское, Гавриловка, Беловодское, Садовое, Романовка, Александровка, Ак-Жол, Татыр, Жайыл, Петропавловка, Виноградное айылдарынын жана Ысык-Көл облусунун 7 айылынын: Бостери, Чоң-Сары-Ой, Булан-Сөгөттү, Бактуу-Долоноту, Кара-Ой, Чок-Тал жана Бает айылдарынын тургундары да заманбап технологиядан колдоно алышат. 4Г түйүнүнүн каптоо аймагы жана сиздин телефонуңузда ЛТЭ`ни активдештирүү, «Чектөөсүз 4Г» тарифи, « 4Г модемди акысыз ал » жана « 4Г Wі-Фі роутерди акысыз ал » аракеттеги акциялары тууралуу толугураак маалымат менен мэгаcом.кг сайты, *500 номуру жана Фаcэбоок , Інстаграм , Тwіттэр , Одноклассники социалдык тармактарындагы расмий баракчалары аркылуу таанышууга болот.
Бишкекте акча каражатын жана уюлдук телефон уурдоого шектелген жаран кармалды. Патрулдук милициянын басма сөз кызматынан билдиришкендей, шектүү жогорудагы каражаттарды токтоп турган унаадан алган. Маалым болгондой, 5-февралда саат 6:25 чамасында милиция бөлүмүнө билдирүү келип түшкөн. Анда Кызыл-Аскер районунда токтоп турган унаанын ичиндеги 1 жарым миң сом акча жана уюлдук телефон уурдалганы айтылган. "Жерине милиция кызматкерлери барганда арыздануучу таксист экени белгилүү болду. Ал кардарынан суу алып алуу өтүнүчү менен дүкөндүн жанына токтогон. Таксист дүкөнгө кирип суу алып чыкканча кардар акча жана уюлдук телефонду алып, изин жашырып кеткен. Ыкчам тергөө иштеринин алкагында шектүү делинип М.М. аттуу жаран кармалды.
Чүй облусунун Сокулук районундагы унаа оңдоочу жайда эки Мэрcэдэс Спрінтэр толугу менен өрттөнүп кетти. Бул тууралуу Өзгөчө кырдаалдар министрлигинин басма сөз кызматынан билдиришти. "Эркин-Тоо конушунун Э.Иманалиев көчөсүндө жайгашкан унаа оңдоочу жайдын (СТО) 80 чарчы метри, ичиндеги шаймандары жана Мэрcэдэс Спрінтэр үлгүсүндөгү 2 унаа толук өрттөнгөн. Жерине 1 бөлүм тартылып, саат 19:49да өрт чектөөгө алынган. Өрт саат 20:39да толук өчүрүлгөн. Такталган маалыматка караганда жабыркагандар жок", - деп билдиришти ӨКМдан.
УКМК тарабынан кармалган Жогорку Кеңештин кызматкеринин баш коргоо чарасы каралып, 2 айга камакка алынды. Бул тууралуу бүгүн, 12-февралда Жогорку Соттун басма сөз кызматынан билдиришти. "Жогорку Кеңештин эл аралык иштер, коргоо жана коопсуздук боюнча бөлүмүнүн башчысы Арсен Закировдун баш коргоо чарасын Биринчи Май райондук соту 10-февралда карап аныктады. Ага ылайык, Закиров 8-апрелге чейин камакта кармалат", - деп билдиришти басма сөз кызматынан.
Маалыматка ылайык, “Кыргыз Республикасынын Коомдук телерадиоберүү корпорациясы жөнүндө” Кыргыз Республикасынын мыйзамына жана “Кыргыз Республикасынын Коомдук телерадиоберүү корпорациясынын башкы директору кызматына ачык сынак өткөрүү тартиби жөнүндө” жобосуна, Байкоочу кеңештин 27-октябрдагы жыйынында бекитилген протоколго ылайык, Коомдук телерадиоберүү корпорациянын Байкоочу кеңеши Кыргыз Республикасынын Коомдук телерадиоберүү корпорациясынын башкы директору кызматына ачык сынак жарыялайт. Бул тууралуу маалымат аталган каналдын расмий сайтына жарыяланды. Кызмат ордуна талапкерлерге төмөнкүдөй талаптар коюлат: • жогорку билим; • мамлекеттик тилди эркин билүү (расмий тилди, англис жана башка тилдерди билүүсү – артыкчылык); • 5 жылдан кем эмес практика жүзүндө жетекчилик иш тажрыйбасы; • телевидение менен радионун иштөө принциптерин жана коомдук телерадиоберүүнүн өзгөчөлүктөрүн билүү жана түшүнүп-баамдоо. Талапкер КТРКнын башкы директорунун кызмат ордуна шайланган учурда коомдук-саясий жана диний уюмдарда кызмат ээлей албайт, ошондой эле саясий уюмдардагы мүчөлүгүн токтотушу керек. Сынакка катышуучу талапкерлер КТРКнын Байкоочу кеңешинин катчылыгына (дареги: Кыргыз Республикасы, Бишкек шаары,720010, Жаш Гвардия бульвары, 59; : 0 312 392404) 2020-жылдын 18-ноябрь күнү саат 17.00гө чейин төмөнкү документтерди жабык конвертке салып, “КТРК Кыргыз Республикасынын башкы директору кызматы сынагына” деген белги менен жөнөтүүсү керек: – Байкоочу кеңешинин төрагасынын атына арыз; – түстүү сүрөт менен өздүк таржымал; – өмүр баяны; – паспорттун көчүрмөсү; – жогорку билими жөнүндө дипломдун же жогорку билимди же Кыргыз Республикасынын мыйзамына ылайык ага теңештирилген билимди алгандыгын тастыктаган мамлекеттик үлгүдөгү документтердин нотариалдык жактан же иштеген жеринин кадр кызматы тарабынан күбөлөндүргөн көчүрмөсү; – нотариалдык жактан же иштеген жеринин кадр кызматы тарабынан күбөлөндүргөн эмгек китепчесинин көчүрмөсү; – каалаган учурларда сынактын катышуучулары адистик билим жана/же адистигин жогорулаткандыгы, кошумча адистик билими жөнүндө, окумуштуулук даража ыйгарылгандыгы жөнүндө документтерин кошо алышат; – КТРКны өнүктүрүү боюнча ойлору (мамлекеттик жана расмий тилде; МС WОРД форматында 3 барактан ашпаган, Тімэс Нэw Роман 12-өлчөмүндө арибинде, 1,15 аралык менен); – КТРКнын башкы директорунун кызмат ордуна шайланган талапкер коомдук-саясий жана диний уюмдарда кызмат ээлебей тургандыгы, ошондой эле саясий уюмдардагы мүчөлүгүн токтоткондугу жөнүндө кол койгон кепилдик каты. Сынактын катышуучуларынын арыздары жана тиешелүү документтери жарыяланган убакыттан кечиксе же жарыяланган талаптарга ылайык келбесе, анда алар кабыл алынбайт. Документацияга белгиленген талаптар бузулган учурда берилген документтер Байкоочу кеңеш тарабынан четке кагылат. Зарыл болгон учурда Байкоочу кеңеш кошумча маалыматты суроого акылуу. Сынакка алынган документтер кайтарылбайт. Сынак төрт баскычта өткөрүлөт. Ар бир кийинки баскычка андан мурдагы баскычта коюлган талаптарга ылайык, тандалып өткөн гана талапкерлер чакырылат.
Ушул аптада АКШнын Дүйшөмбүдөгү элчилиги Тажикстандагы теракт ыктымалдыгы жөнүндө америкалыктарга эскертип, кыраакы болууга жана коомдук транспорт менен жүрбөөгө чакырган. Тажикстандын ИИМи өлкөдө кырдаал көзөмөлдө, өлкө жарандарынын жана конокторунун коопсуздугуна коркунуч жок экенин маалымдады. "Укук коргоо органдары элдин тынчтыгын сактоо максатында дайыма даярдыкта турушат, кабатыр болууга негиз жок", - деп айтылат маалыматта. Америка Тажикстанга теракт коркунучу жөнүндө кандайдыр бир маалымат бербегендиги белгилүү болду. Эскерте кетсек, буга чейин АКШ менен Улуу Британиянын Бишкектеги элчиликтери билдирүү таратышкан. Билдирүүгө караганда, октябрь айында чет элдик дипломаттарга карата террордук чабуулдар жана аларды барымтага алуу фактылары болуп кетиши мүмкүн экени айтылган.
Бишкек шаарында 8-класстын окуучусунан акча талап кылып, ур-токмокко алган окуучулар боюнча учурда тергөө иштери жүрүүдө. Бул 13-октябрда тууралуу порталына Ички иштер министрлигинин басма сөз кызматы маалымдады. "Бул иш боюнча азыр тергөө иштери башталып, экспертиза дайындалды. Тергөөчүлөр жана жашы жете электердин иштери боюнча инспекциясынын кызматкерлери текшерүү жана териштирүү иштерин улантат. Учурда инспекторлор жаракат алган бала менен жолугуп келишти" , - деди басма сөз катчы.
Акыркы бир сутка ичинде өлкөдө коронавирус инфекциясынан 289 бейтап айыгып, ооруканалардан чыгарылды. Бул тууралуу Саламаттыкты сактоо министринин орун басары Нурболот Үсөнбаев онлайн брифинг учурунда билдирди. Бишкек шаары – 106; Ош шаары – 20; Чүй облусу – 19; Ош облусу – 40; Нарын облусу – 10; Ысык-Көл облусу – 29; Жалал-Абад облусу – 29;
Берлин шаарында Кыргызстандын Германиядагы элчиси Өмүрбек Текебаев И.Раззаков атындагы Кыргыз мамлекеттик техникалык университетине караштуу Кыргыз-герман техникалык институтунун директору Анипа Усупкожоева менен жолугушту. Бул тууралуу Тышкы иштер министрлигинин маалыматында айтылат. Кабарлангандай, жолугушуунун жүрүшүндө институттун Германиянын жогорку окуу жайлары, Берлин техникалык институту менен, анын ичинде Германиянын академиялык алмашуу кызматы (ДААД) аркылуу кызматташтыгын мындан ары кеңейтүү маселелери каралды.
порталы окурмандарга коронавирустун очогунда иштеп жаткан дарыгерлердин күндөлүгүн тартуулайт. Биздин каарман Ноокат райондук ооруканасынын жугуштуу оорулар бөлүмүнүн жетекчиси Дилшод Мамажанов жана анын командасы. Март айынан бери үй бетин көрбөй иштеп жаткан Мамажанов коронавирусту дарылап жаткан ооруканага экскурсия жасап, дарыгерлердин күн тартиби тууралуу кызыктуу сүрөт, видеобаян менен бөлүштү. Бул Ноокат райондук ооруканасынын жугуштуу оорулар бөлүмүнүн коронавирус менен ооруган бейтаптар жаткан палаталар. " Ар бир бейтап өзүнчө бөлмөдө жаткырылып, дарыгерлердин тыкыр көзөмөлүндө болот ", - дейт дарыгер. Алгач бейтаптар жаткан бөлүмгө кирерде дарыгерлер эки катмарлуу коргоочу кийимдерди кийишет. Төмөндө видеодо көрсөтүлгөндөй, кийингенде кичинекей нерсеге чейин маани берип, аба кирбегидей бардык ачык жерлерди бекитип, анан үстүңкү катмар кийилет. " Коргоочу кийимден аба өтпөгөндүктөн, бир нече сааттап иштөө оор", - дейт каарман. Коронавирус эпидемиясы күчөгөн маалда Мамажановдун командасы бир учурда 40 чакты бейтапты карашкан. Ноокатта коронавирустун чекке жеткен маалы апрель айынын ортолоруна туш келген. Бейтаптардын арасында өтө оор абалга түшүп, жасалма дем алдыруучу аппаратка кошулуп, айыккандары бар. Төмөндө өтө оор абалдагы бейтаптарды дарылоо учурунан видеолор. Аба жетпей калган бейтапка жасалма кычкылтек берүүчү аппаратка кошуу учуру. "Жасалма дем алдыруучу аппарат бул акыркы чекит. Колдон келишинче, бейтаптын абалын ага жеткирбегенге аракет кылабыз. Бирок айрымдардын башка өнөкөт оорулары болгондуктан, баары козгоп, бейтап өз алдынча дем ала албай калганда аны жасалма дем алдыруучу аппаратка кошууга туура келет" , - дейт Мамажанов. Бир медициналык курам 4 саат иштеген соң башка тайпадагылар менен алмашат. Өз ишин өткөрүп берген соң коргоочу кийимдерди чечип, анан таза абага чыгышат. Албетте, коргоочу кийимди бардык эрежени сактап, туура чечүүнү да билүү керек. Кээде дарыгерлер тобу минтип топ тээп, чер жазышат. Же жөн гана телефондон акыркы жаңылыктарды окуп, көрүп отурушат. "Мындай "бактылуу мүнөттөр" дайым эле боло бербейт" дейт дарыгер. "Биз менен 1-курамда иштеген кесиптештер коронавирус жуктурганы аныкталып, 3-курамга бейтап катары келип жатышты. Кесиптештер менен мындай учурда сүйлөшүүнүн өзү оор. Кесиптештерибиздин арасында абалы өтө оор болуп, жасалма дем алдыруучу аппаратка кошулгандар болду", - дейт Мамажанов. Бош убакыт табылса, үй-бүлөсү менен сүйлөшүүгө шашат. Баласын 1 жарым айдан бери көрбөгөн эне, канча сүйлөшпөсүн, баласынын саламаттыгына санааркап ыйлап алат. Бишкек шаарында иштеген дарыгер-реаниматолог жана анестезиолог Насыржан Адашбаев өз каалоосу менен вирустун очогуна иштегени барган. Эскерте кетсек, Ноокат районунда коронавирус инфекциясы 19-мартта алгач катталып, 7-майга карата 113 жарандан вирус аныкталган. Алардан 108 адам ооруканадан айыгып чыгып, 3 бейтап каза болгон. Ал эми учурда 2 дарыгер ооруканада дарыланууда. Анын бирөөсүн жакында ооруканадан чыгаруу алдында турушат.
Бүгүн, 27-январда Тажикстандын аскерлери Ош-Баткен-Исфана жолундагы Төрт-Көчөнү тосуп алышты. Бул тууралуу жергиликтүү тургундар кабарлашты. Маалыматка ылайык, Тажикстандын аскерлери Төрт-Көчөнү саат 17:00 чамасында тосуп алышкан.
24-декабрда максаттуу, оптимист адамдар төрөлүшөт. Нааразы болгонду жактырбаган мындай адамдар ар дайым өз күчүнө ишенип эмгектенип, ырахат алып жашоону жакшы көрүшөт. Кээде менменсингендей көрүнүшкөнү менен достукту баалаган, чөйрөсүндөгүлөрдүн көйгөйлөрүнө кайдыгер карашпайт. Жигердүү жашоо образына карабай, көңүл ачууга, маданий, руханий сапаттарын байытууга убакыт таба билишет Кыйынчылыктарга моюн сунбай, жашоосун ийгиликтүү жолго коюп, тартиптүү, жыйнактуу өмүр кечиришет.
Бишкекте кадыр түн тосуп мечиттен чыккан топ балдардын ортосунда жаңжал чыккан. Бул тууралуу порталына Бишкек ШИИБинин басма сөз катчысы Адыл Оморов билдирди. Маалыматка караганда, 12-июнда кадыр түн тосуп мечиттен чыккан балдар башка мечиттен чыккан балдар менен жаңжалдаша кетишкен. "Бизге түнкү саат 3:00дө Көк-Жар аймагында балдар урушуп жатканы тууралуу маалымат келип түшкөн. Биздин кызматкерлер барып, массалык мушташтын алдын алуу иштерин жүргүзүп, урушту токтотушкан", - деди Оморов. Ал кошумчалагандай, окуя болгон жерде 15 бала кармалып, ички иштер бөлүмүнө жеткирилген, алардын ичинен 12 бала мектеп окуучусу болгон.
Президент Алмазбек Атамбаев бүгүн, 1-июнь - Балдарды коргоонун эл аралык күнүндө Кыргыз Республикасынын Саламаттыкты сактоо министрлигине караштуу Улуттук онкология борборунун балдар онкологиясы жана гематологиясы бөлүмүнө барды. Мамлекет башчысы балдар бөлүмүнүн палаталарына кирип, бөбөктөр менен сүйлөштү, аларды балдарды коргоонун эл аралык күнү менен куттуктап, белектерди берди. Президент ошондой эле балдардын ата-энелери жана мекеменин жамааты менен маектешип, оор кеселге чалдыккан балдарды дарылоо шарттарын жакшыртуу боюнча мындан ары да чараларды көрүүнүн маанисин баса белгиледи. Президент Алмазбек Атамбаев капиталдык оңдоодон жана заманбап жабдуулар менен камсыз болгондон соң пайдаланууга берилген интенсивдүү терапия палатасын жана балдар онкологиясы жана гематологиясы бөлүмүнүн амбулатордук-диагностикалык бөлмөсүн көрүп чыкты. Мамлекет башчысы балдарга сакайып кетүүнү каалап, аларды кесел менен күрөшүп, аны жеңип чыгууга чакырды. “Бул күрөштө биз силерге жардам беребиз. Силерге ден соолук каалайм!”- деди Алмазбек Атамбаев. Президент балдар онкологиясы жана гематологиясы бөлүмүн зарыл болгон медикаменттер менен камсыз кылууга байланыштуу бардык маселелер мындан ары да ыкчам чечилиши керек экенин баса белгиледи. Белгилей кете турган нерсе, мамлекет башчысы былтыр борборго келгенде балдарды дарылоо шарттарын жакшыртуу зарылдыгын белгилеген, кийинчерээк мекемеге тийиштүү финансылык жардам берилген. Бөлүнгөн каражаттар балдар онкологиясы жана гематологиясы бөлүмүн модернизациялоого жана азыр интенсивдүү терапия палатасы жана балдар онкологиясы жана гематологиясы бөлүмүнүн күндүзгү стационары бар амбулатордук-диагностикалык бөлмөсү жайгашкан жайларды капиталдык оңдоого, операциялык жана реанимациялык жабдууларды, медициналык препараттарды сатып алууга жумшалган.
Бишкекте Кыргыз Республикасынын Баатыры, Кыргыз эл акыны Сүйүнбай Эралиевдин 100 жылдыгына карата салтанаттуу иш-чара өтөт. Бул тууралуу Маданият министрлигинин басма сөз кызматы билдирди. Маалыматка ылайык, иш-чара 2021-жылдын 15-октябрында саат 14:00дө Абдылас Малдыбаев атындагы Кыргыз Улуттук академиялык опера жана балет театрында өтөт. Сүйүнбай Эралиев 1921-жылдын 15-октябрында Талас районунун Үч-Эмчек айылында туулган. Айтылуу Көкарык орто мектебинде билим алган. 1942-1944-жылдарда Улуу Ата Мекендик согушка катышып, кан күйгөн майдандын азап-тозогун тартып, өмүр менен өлүмдүн эмне экенин түшүнүп, жашоонун, тирүүчүлүктүн баа-баркын башынан өткөрүп, эли-жерибизди коргоого өз салымын кошкон.
Бүгүн, 19-мартта Өкмөт үйүндө саламаттыкты сактоо министри Космосбек Чолпонбаев коронавирус боюнча маалымат жыйын берүүдө. Жыйында министр 12-марттагы Сауд Арабиядан учуп келген жүргүнчүлөр кайсы облустардын тургундары экенин айтты. "Жалпы 144 жүргүнчүнүн ичинен: Баткен боюнча 8 адам, Жалал-Абад боюнча 48 адам, Ош 63 адам, Чүй 4 адам, Бишкек 19, Нарын 1 адам, Ысык-Көл 1 адам. Булардын ичинен рейстеги 5 адам ооруканада жатат. Калгандары обсервацияда байкоодо. Дагы бир жолу айта кетейин, биринчи алынган анализдер боюнча кечээ айтылган 3 адамдан гана коронавирус чыкты. Калган жарандардын инкубациялык мөөнөтүн күтөбүз. Андыктан булар дагы ооруну жуктуруп алган деп түшүнбөш керек.
Президенттин администрациясынын президенттин жана министрлер кабинетинин чечимдерин даярдоо боюнча башкармалыгынын жетекчиси Алтынбек Эргешов мамлекеттик органдардын жана жергиликтүү өз алдынча башкаруу органдарынын жетекчилери менен селектордук жыйын өткөрдү. Бул тууралуу президенттин администрациясынан билдиришти. Жыйындын жүрүшүндө 28-ноябрда өтүүчү Жогорку Кеңештин депутаттарын шайлоого даярдык көрүү жана өткөрүү боюнча президенттин аймактардагы ыйгарым укуктуу өкүлдөрүнүн маалыматы угулду. "Шайлоо учурунда эч кандай административдик ресурс болбойт. Бардык шайлоо процесси мыйзамдуу өтүшү керек. Үгүт иштерин жүргүзүүдө бардык талапкерлерге бирдей шарттар түзүлүшү керек" , — деп белгиледи Алтынбек Эргешов. Ал укук коргоо жана мамлекеттик органдардын шайлоо процессиндеги мыйзам бузуулар тууралуу арыздарына жана даттанууларына ыкчам чара көрүүнүн маанилүүлүгүн белгиледи.
Өлкөнүн түштүк аймагы боюнча "Хизбут-Тахрир" диний экстремисттик уюмунун лидери кармалды. Бул тууралуу УКМКнын басма сөз кызматынан билдиришти. УКМК тарабынан жүргүзүлүп жаткан ыкчам-издөө иш-чараларынын алкагында жашыруун экстремисттик иштерди уюштурган, түштүк аймагы боюнча "Хизбут-Тахрир" уюмунун лидери аталган чет өлкөлүк жарандын ишмердүүлүгүнө бөгөт коюлду. "4-ноябрда Өзбекстандагы "Хизбут-Тахрир" уюмунун ишмердүүлүгүн жүргүзүүнүн жооптуу адамы, Кыргыз Республикасынын түштүк аймактарында "Хизбут-Тахрир" түзүмдөрүн түзүү жана бекемдөө боюнча өзүнүн санаалаштары менен жигердүү көмүскө иш-аракеттерди жүргүзүп жүргөн. Өзбекстан Республикасы тарабынан издөөгө алынган Ш.Ш. аттуу жаран Ош шаарынын аймагынан кармалды. Такталган боюнча, кармалган Ш.Ш. жасалма документи менен Кыргыз Республикасынын аймагында жашырынып жүргөндүгү аныкталды.
“Кыргызстан” партиясынын төрагасы Канат Исаев Кыргыз мамлекетинен артта калган өлкөлөрдө “Коопсуз шаар” долбоору иштеп жатканын айтты. Бул тууралуу бүгүн, 27-июлда аталган партиянын съездинде билдирди. “Башкортостанга, Тажикстанга бардым, кичинекей, орто шаарларына дагы видеокамералар орнотулган экен. Бизде миңдеген адамдар каза болуп жатат. Мурда Бакиевге, Акаевге шылтап келгенбиз. 7 жылда борборубузга видеокамера орното алган жокпуз” , - деди ал. Ошондой эле ал Кыргыз өлкөсүнүн жаштары Казакстанда, Орусияда иштеп жаткандарына нааразы болду. "Кыргыз жол куруучулары жумушу жок жүрсө, кытайлар мамлекетте жол куруп жатышат. Биз жаштарыбызды жумуш менен камсыз кылып беришибиз керек. Ошону менен катар, ата мекендик ишкерлерибизди колдообуз зарыл”, - деди Канат Исаев. Мындан тышкары ал талапкерлердин баары бириге турган мезгил келгенин белгиледи. Исаев президент өзүнүн партиясындагыларды жогорку кызматка даярдабашы керек экенин айтты. Талапкерлерди ынтымакка келүүгө чакырды. Учурда партиянын съезди өтүп жатат.
Бүгүн, 21-майда Жогорку Кеңештин жыйынында депутат Абдыбек Дүйшалиев экс-депутат Аскарбек Шадиев боюнча Башкы прокуратура тарабынан кандай иштер жүргүзүлүп жатканын сурады. Башкы прокурор Өткүрбек Жамшитов Аскарбек Шадиевге байланыштуу "мыйзамсыз баюу" боюнча кылмыш иштери Бишкектин Биринчи Май райондук сотунда сырттан каралып жатканын айтты. "Бул боюнча АКШнын тиешелүү кызматтары менен иштер жүргүзүлүүдө. Бул жылы биздин тергөөчүлөр ал жакка бармак, бирок жагдайга байланыштуу кийинкиге жылып калды", - деди башкы прокурор. 2018-жылы апрель айында Аскарбек Шадиевге Жогорку Кеӊештен 30 миӊ доллардын уурдалышы боюнча кылмыш иши козголгон. Аскарбек Шадиев өзүнө карата кылмыш иши козголгондон кийин Хожент-Москва аба каттамы аркылуу Москва шаарындагы "Домодедово" аба майданына учуп барып, андан ары Кыргыз өлкөсүнүн дипломаттык паспорту менен Нью-Йоркко учуп кеткени 1-июнда аныкталган. 25-июнда УКМК тарабынан Шадиевге карата Кылмыш-жаза кодексинин "чек араны мыйзамсыз кесип өтүү" беренеси боюнча кылмыш иши козголгон.
Жакында эле Жогорку Кеңештин депутаты Курманкул Зулушев "Мамлекеттик түзүлүштү аныктоо боюнча референдумду дайындоо тууралуу" мыйзам долбоорун демилгеледи. Бул мыйзам долбоору коомдук талкууга коюлду. Мыйзам долбоору референдум өткөрүп, жарандар президенттик республиканы же парламенттик республиканы тандап алуусуна багытталган. Зулушевдин бул демилгеси коомчулукта кызуу талкууланып жатат.  порталы "Депутаттардын бири күзүндө парламенттик шайлоо менен катар мамлекеттик башкаруу формасын тандоо боюнча референдум өткөрөлү деп мыйзам долбоорун талкууга койду. Парламенттик башкарууну көздөй бараткан Кыргыз өлкөсүн мындай референдум кайра артка, президенттик башкарууга алып кетпейби?" деген собол салды. Жогорку Кеңештин депутаты Алтынбек Сулайманов бүгүнкү кырдаалда референдум өткөргөнгө эч кандай негиз жок экенин айтты. "Эл парламенттик башкарууну бир эмес, эки жолу 2010-жылы, 2016-жылы тандаган. Күзүндө референдумду парламенттик шайлоо менен чогуу өткөрсөк чыгым болбойт деп жатат. Бул болбогон сөз. Эл парламенттик башкарууну же президенттик башкаруунун бирөөсүн тандайт да. Анда радикалдуу өзгөрүүлөргө барыш керек болот. Дагы экинчи жолу референдум өткөргөнгө туура келип калат. Бүгүн башка көтөрө турган маселе толтура. Кырдаал оор, жашоо кыйындап жатат. Менин оюмча, бул мыйзам долбоору Жогорку Кеңеште колдоо таппайт. Буга көпчүлүк депутаттар каршы.
Орусиянын Ленинград облусунун Мурино шаарындагы Менделеев бульварында жергиликтүү эл плиткалуу тротуарды өз калыбына келтирип жатышат. Бул тууралуу орусиялык басылмалар жазып чыгышты. Маалыматка караганда, зыяндуу тамак-аш чатырларын куруу идеясы тургундарга жаккан эмес. Алар жумушчуларды кууп, көчөнү мурдагы көрүнүшүнө келтирүүдө. Аз убакыттын ичинде социалдык тармактарда бат тараган видео кызуу талкууда. Белгилей кетсек, буга чейин курулуш иштерине каршы бир катар митинг болуп өткөн.
Ош облусунун Өзгөн шаарында унаа токтотуучу жайда таксисттер мушташа кетишти. Мындай маалыматты облустук милициядан тастыктады. Маалым болгондой, окуя бүгүн, 26-октябрда саат 12:00 чамасында катталган. Өзгөндөн Бишкекке каттаган таксилер токтоочу жайда эки таксист кардар талашып мушташып кетишкен. Биринчи таксисттин баласы атасына болушуп, экинчи таксистти сабап салган. Мындан улам токмоктолгон жаран кайра баласын чакырган. Ал келип атасын сабап койгон таксист менен анын баласын кайра сабаган. Таяк жеген жаран кайра 3 досун чакырып, ортодо чыккан мушташтан 1 аял жаракат алган. "Мушташкандардын бардыгы Өзгөн РИИБине алып келинип, сурак берип жатышат. Алар бири-бирине карата арыз жазышты.
порталынын "Элдик видео" бөлүмүнө "Катуу шамалдан аянттагы желек үзүлүп кетти" деген аталыштагы видео жүктөлдү. Маалым болгондой, видео бүгүн тартылган. Анда катуу шамалдын кесепетинен борбордук аянттагы желектин учуп кеткенин көрүүгө болот. Айта кетсек, буга чейин ӨКМ Чүй облусу менен Бишкек шаарынын аймагында ылдамдыгы секундасына 17-22 метрге чейин жеткен катуу шамал болушу күтүлө турганын билдирген.
Боом капчыгайында 4 күн катары менен кооптуу таштарды түшүрүү жумуштары жүргүзүлөт. Бул тууралуу "Кыргыз Темир жолу" ишканасынан билдиришти. Маалыматка ылайык, 24-октябрдан 28-октябрга чейин (аба ырайынын шарттарын эске албаганда) Бишкек-Нарын-Торугарт унаа жолунун 132-чакырымында, тактап айтканда, Боом капчыгайында (темир жолдун 3902-чакырымы) кооптуу таштарды түшүрүү иштери жүргүзүлөт. Иш саат 09:00дөн 15:00гө чейин ИИМдин жол кыймылынын коопсуздугун камсыздоо боюнча башкармалыгынын кызматкерлери тарабынан жол жарым-жартылай тосулгандан кийин, күндүзгү убакытта жүргүзүлөт. Жолду тазалоо учурунда унаалар бир тилкеге гана багытталат. 30-40тан ашык унаа топтолгон учурда таштарды түшүрүү иштери токтотулуп, унааларды өткөрүүгө уруксат берилет.
15-июлда Бангкокто өткөн ММА мушташында 41 секундда атаандашын нокаут кулатып, 50 миң долларлык бонуска ээ болуп, кыргыз элин кубандырган мушкер Акбар Абдуллаев менен маектештик. Социалдык тармактарда тараган видеого көпчүлүгү кыргыздын желегин желбиретип, атын таанытып жаткандыгына ыраазычылыгын билдирип жазышкан. - Мен Оштун Кара-Суу районунун Мады айылында 1997-жылы төрөлгөм. 1999-жылы 2 жашымда ата-энем менен Орусияга эмгектенүү үчүн мигрант болуп кеткенбиз. 1999-жылдан баштап, 2013-жылга чейин Орусияда чоңойгом. 2013-жылы 9-классымда Кыргызстанга келгенбиз. Ал учурда колледжге тапшыргам. Бирок жашоодо ар кандай учурлар болот экен да. 2015-жылы жумушсуздуктун айынан кайрадан апам экөөбүз Орусияга кеткенбиз. Учурда Оштун Мады айылында жашайм. - СПОРТКО БОЛГОН КЫЗЫГУУҢУЗ КАНЧА ЖАШЫҢЫЗДА ПАЙДА БОЛДУ? - Менин спортко болгон кызыгуум 10 жашымда пайда болду. 22 жашыма чейин тай боксу, кикбокс менен машыккам. Ал эми ММАьге 22 жашымда келгем. Үй-бүлөмдө акча каражатынан бир аз кыйынчылыктар болгондуктан кикбоксту таштап, ММАьге өтүүгө туура келген. Кикбокс боюнча тренерим менен акча каражат жагынан келишпей калганбыз. Спортто жүргөнүмө жалпы 15 жыл болду. - ЖАЛПЫ КАНЧА ЖОЛУ БЕТТЕШКЕ ЧЫКТЫҢЫЗ? - Мен профессионалдуу кикбокс боюнча 4 жолу беттешке чыккам. Ал эми ММА боюнча 10 бой өткөрдүм. Бүгүнкү күндө бардык беттештеримде ийгилик жаратып келе жатам. Жалпы себим 14:0. Ал эми майда спорттук беттештерим 100дөн ашуун. Ал жакта жүргөндө 80 беттештин ичинен 20сында жеңилгем. Мен беттешке чыккан атаандаштардын баары кыйын болчу. Бирок менин дубаларым кабыл болуптур, карьерамда бир да жолу жеңилүү боло элек. Жашоодо жеңилүү да, жеңүү да болот. Бирок мен аягына чейин ушул калыпта алып кетким келет. Ошого бар күчүмдү жумшап аракет кылып келе жатам. Бул менин биринчи бонусум эмес. Мен буга чейин үч жолу бонус алгам. Эң алгач ММА уюму менен келишим түзүп, Сингапурда беттешке чыкканда атаандашымды 41 секунд ичинде кулаткам. Ошол үчүн 50 миң доллар берилген. Өзүңүздөр социалдык тармактарда көргөн 15-июлда Бангкокто өткөн беттеште да атаандашымды 41 секундда кулатканым үчүн 50 доллар беришти. Бонус баарына эле бериле бербейт. Ал "эң жакшы техника" же "эң жакшы нокаутка" берилет. Айта кетсем мен буга чейин Орусияда РCCБП организациясында чыгып жүргөндө эки жолу 50 миң рублдан бонус алгам. Маалымат үчүн: мушкер ОНЭ ФC, РCCБП, ФМР Фігһтінг Чампіоншіп сыяктуу промоушндардын турнирлерине катышкан.
Чубак Жалиловдун аялынын арызы боюнча кылмыш иши козголо элек, иликтөө иштери жүрүүдө. Бул тууралуу бүгүн, 11-декабрда порталына Бишкек ШИИББинин маалымат кызматы билдирди. "Учурда арыздын негизинде иликтөө иштери жүрүүдө. Чубак Жалиловдун аялынын чынында "Сезим" кризистик борборуна жардам сурап кайрылгандыгы такталууда", - деп билдиришти Бишкек ШИИББинен.
«Мүмкүнчүлүк болору менен, буюрса, мектептерди, жогорку окуу жайларды ачып, окууну баштоо үчүн аракет кылабыз». Бул тууралуу президент Сооронбай Жээнбеков бүгүн, 5-сентябрда «Биринчи радиосуна» берген кезектеги маегинде, мугалимдер шайлоого иштегени үчүн окуу процесси аралыктан болот экен деген суроого жооп берип жатып айтты. Мамлекет башчысы белгилегендей, шайлоо жакындаган сайын көпчүлүк маселени саясий өңүттөн кароо аракети күч алат. "Бул — табигый көрүнүш. Добуш алуу үчүн ар кандай жолдорго барышат. Негизинен эле биздин коом ашкере саясатташкан десем жаңылбайм го. Бизде кимиси болсо да саясаттан кеп салып, эксперттик пикир билдирүүгө даяр. Эл арасында айтылат эмеспи, жарды өлкөнүн эли — саясатчы, бардар өлкөнүн эли — саякатчы", - деп белгиледи Сооронбай Жээнбеков. Мамлекет башчысы биздин өлкөнүн эли да ушундай мүмкүнчүлүккө ээ болчу мезгилге жетет деген ишенимин билдирди. «Буюрса жумуш орундары түзүлүп, завод-фабрикаларды салып, өзүбүздөн өндүргөн кайра иштетүү өнөр жайын жолго койсок. Менин жасап жаткан ишим дагы, көздөгөн мамлекеттик саясатым да ошол. Өлкө экономикасы жакшырса, фермер фермерлик иши менен, дыйкан талаачылык иши менен, саясатчы саясаты менен, айтор, ар ким өз иши менен алек болот», - деп баса белгиледи президент. Ал аймактарды өнүктүрүү, өлкөнү санариптештирүү, өлкөнүн экспорттук потенциалын колдоо сыяктуу багыттар бюджеттин кирешесин, калкыбыздын турмушун жакшыртуу үчүн жасалып жаткан негизги иш-аракеттер экенин белгиледи. «Биз азыр жумуш орундарын түзүү, элди иш менен камсыз кылуу, окуусун бүтүп, жумуш издеп жүргөн жаштарыбызга жумуш орундарын түзүү боюнча саясатты үч жылдан бери жүргүзүп жатабыз. Эң негизгиси — өлкөдөгү каражатты өндүрүшкө, жумуш орундарын түзүүгө, элди жумуш орду менен камсыз кылууга бурдук» , - деп өзгөчө белгиледи Сооронбай Жээнбеков. Президент бул багыттагы аракеттер жыйынтык берерин айтты. «Мен муну азыр аймактарды кыдырып, көрүп жатам. Кайра иштетүү өнөр жайына, андан тышкары туризм, тоо-кен, кызмат көрсөтүү тармагына кетип жаткан каражаттар кайра өзүнүн натыйжасын берип жатканын көрүп, мен дагы кубанып жатам» , - деди мамлекет башчысы. Мектептердин, окуу жайлардын дистанциялык тартипте иш баштаганы тууралуу бул жарандардын жана балдардын саламаттыгына көрүлүп жаткан камкордук экенин кошумчалады. «Эгерде балдарын алып, сейил бактарга, эс алчу жайларга барса — бул ошол ата-эненин жоопкерчилигиндеги иш. Ал эми мамлекет калктын саламаттыгы үчүн жоопкерчиликти алып сала албайт» , - деп баса белгиледи президент. Ал өкмөт Саламаттыкты сактоо министрлиги дагы деле жагдай кооптуу деп коңгуроо кагып, кырдаал курч экенин айтып жатканын, айрым мамлекеттер кайрадан экинчи толкунду болжоп жатышканын айтты. «Кээ бир жерлерде инфекция менен күрөш дагы деле болуп жатат. Кээ бир мамлекеттерде балдардын оорусу чыгууда деп жатышат. Мына ушундай кырдаал бизди эле эмес, жалпы адамзатты кооптондурууда. Бизде да мектеп, жогорку окуу жайлар дагы деле оорунун жайылуу очогу катары кабыл алынууда. Бала деген бала. Эрежени сактабай коюшу мүмкүн. Анын баарын мугалимдер карап тура албайт. Сабактын ортосунда эс алууга чыгат, ойнойт, сүйлөшөт. Ошондуктан муну күчөтүп алышыбыз мүмкүн да. Ошондуктан республикалык штаб бардык жагдайды анализдеп, ушундай чечимге келген, сунуштаган. Мен да туура көрүп колдодум. Биз деле реалдуу режимде балдарды окутууну каалап жатабыз. Ага эмне жетсин. Балдар биздин келечегибиз, мамлекеттин келечеги, аны түшүнүп турабыз. Жакшы билим алышы керек.
Голливуддун 79 жаштагы актрисасы Жейн Фонда "Тоwн & Cоунтры" журналынын ноябрь айы үчүн чыгарылышынын башкы бетине чыкты. Журналдын башкы бетине актрисалардын сүрөттөрүнүн жарыяланышы демейдеги эле көрүнүш деңизчи, бирок 80 жаштын кырына келген аялдын сүрөтү журналдын башкы бетине фото-шоп менен оңдолбостон, тартылган таризде чыгарылганы көпчүлүктү таң калтырган. Жейн Фонданын курагынын жарымын да жашай элек жаш актрисалар батына албаган мындай кадам көпчүлүктүн алкышына алынганын чет элдик маалымат булактары жазууда. Актрисанын журналга жарыяланган сүрөтү анын сулуулугун фото-шопсуз эле ачып көрсөткөн. "Мен - идеалдуумун. Мындайлар жок. Эң негизгиси адамдын бардык жактан төп келип тургандыгы. Өмүрүмдө көп эле жолу менде 2 адам жашагандай сезимдер болот. Анын бири баары көрүп жүргөн эле мен, дагы бирөө менин ичимде жашаган адам, ага мен идеалдуу эмес болууга укук бергем", - деп айткан ал интервьюларынын биринде. Эксперттер аталган журналдын бул чыгарылышы башка номерлерине караганда бир топ популярдуу боло тургандыгын айтышкан. Анткени сүрөтүн фото-шоп менен оңдоодон өткөрбөй коомчулукка жарыялоого дээрлик бардык актрисалар макул болбойт. Жейн Фонда - америкалык актриса, модель, жазуучу, продюсер жана коомдук активист.
Ош шаарынын Монуев көчөсүндө жайгашкан 13 кабаттуу турак жай мыйзамсыз курулганы аныкталды. Бул тууралуу Башкы прокуратуранын басма сөз кызматынан билдиришти. Маалыматка ылайык, прокуратура тарабынан 13 кабаттуу турак жай комплексин, жер астындагы автопаркингдери жана соода-коммерциялык объекттери менен долбоорлоого берилген уруксат документтери каралып, текшерүүгө алынган. Текшерүүнүн жыйынтыгында, аталган имарат бир катар нормалар эске алынбай, толугу менен мыйзамсыз курулгандыгы аныкталган.
Бүгүн, 17-апрелде Ак Үйдүн алдына митингге чыккан Тогуз-Торонун 100дөй тургуну Биринчи Май райондук сотунун алдына барды. Райондук сотто Тогуз-Тородон кармалып келген 15 адамдын бөгөт чарасы каралат. Учурда алардын жарымы унаа менен соттун имаратына алынып келди. Иш бир аздан соң башталарын митингге чыккандар 'ге кабарлашты. Ал эми Тогуз-Торо районунун администрациясынын алдына чогулгандар да дале тарай электигин митингдин катышуучусу Токтобек Сариев билдирди. "Айрымдары жеке иштери менен үйлөрүнө кетсе, көпчүлүк администрация алдында турабыз. Талаптарыбыз аткарылмайынча биз дагы кетпейбиз ", - деди Сариев. Айта кетсек, буга чейин Тогуз-Тородо миңден ашуун адамдын катышуусунда митинг болгон. Алар аймактагы алтын ылгоочу комбинаттын курулушу токтотулуусун талап кылышкан. Митингдин жүрүшүндө алтын ылгоочу комбинаттын имараты өрттөлүп, ыргытылган таштан 3 милиция кызматкери жана жергиликтүү тургун жаракат алып ооруканага кайрылган. Кийин бул окуяга байланыштуу райондун акими кызматынан алынган. Ошондой эле кылмыш иши козголуп, 150дөй адам суракка алынып, 15и Бишкекке алынып келип, камакка алынган. Алардын үчөө аял болсо, биринин эмчектеги баласы бар.
Ош шаарында көп кабаттуу үйгө лифт коюп берүүнү убадалап, бирок убадасын аткарбай жүргөн жаран кармалды. Бул тууралуу Ош шаардык ички иштер башкармалыгынын басма сөз кызматы билдирди. Билдирүүгө ылайык, милицияга арыз менен 1980-жылы туулган аял кайрылган. Ал арызында "Акунбек-Асан" ЖЧКнын жетекчиси 2019-жылы Ош шаарынын Курманжан Датка көчөсүндө жаӊыдан курулушу аяктап жаткан көп кабаттуу үйгө жаӊы лифт алып келип орнотуп берүүнү убадалап, бирок ушул күнгө чейин келишимди аткарбай келгенин билдирген. "Буюртма берген тарап келишим боюнча акчаларын толугу менен берген. Бүгүнкү күндө буюртмачы тарапка келтирилген чыгым 95 миң 200 долларды түзөт. Арыз жазган аял шектүү А.Э. келишимди аткарбастан 4 жылдан бери созуп келгендигин, подъезддин экөөнө эски лифттерди орнотконун, анын кесепетинен тез-тез бузулуп, ичинде адамдар калып кетип жаткандыгын, ал эми калган эки подъездге эч кандай лифт алынып келе электигин билдирген. Бирок келишимде 4 подъездге жаӊы лифттерди орнотуу тууралуу түзүлгөн. Ал эми шектүү А.Э. пандемия учурунда лифттерди Кытайдан алып келе албай калгандыгын айтууда", - деп билдиришти шаардык милициядан.
ІІ Дүйнөлүк көчмөндөр оюндарына катышкан спортчуларын Армениянын өкмөтү жазалап, эл аралык мелдештерге катышуу укугунан ажыратат. Бул тууралуу Армениянын Жаштар иштери жана спорт министрлигине шилтеме берүү менен армениялык басылмалар кабарлашты. Маалыматка ылайык, Армения оюндарга катышпай турганын июль айында билдирген. Бирок Тышкы иштер министрлиги менен оюндардын катчылыгы үмүттөрүн 7-августка чейин үзбөй, бул мамлекеттин спортчуларынын Ысык-Көлгө келүүсү үчүн бир топ аракет жумшашкан. Жыйынтыгында Армениянын айрым спорт федерацияларына чакыруу жолдонуп, алардын макулдугун алышкан. "Армения расмий түрдө ІІ Дүйнөлүк көчмөндөр оюндарына катышкан жок. Бул тууралуу спорт министри Габриэл Казарян оюндардын координатору Белек Үсөнбековго 27-июлда маалымдаган. Кийин бизге белгилүү болгондой, уюштуруучулар айрым спорт федерацияларына кайрылып, айрым спортчулардын макулдугун алышыптыр. Спортчулардын оюнга катышарынан министрликтин кабары жок болчу. Министрлик федерацияларга жана спортчуларга чара көрөт.
“Музейдеги түн” тасмасында Ребекка Хатмэндин, “Шпион балдарында” мурунку жашыруун агент жана Кармен, Жуни аттуу балдардын апасынын образын жараткан актриса Карла Гужино 1971-жылы 29-августта Флориданын чакан шаарчасы Сарасотада туулган. Ал 4 жашында катуу ооруга кабылып, бөйрөктөрүнө операция жасаткан. Дарыгерлер эгер Гужино бул операцияны убагында жасабай жана туура дарыланбаса, майып болуп калышы толук мүмкүн экендигин айтышкан. Ден соолугуна байланыштуу жана ата-энеси ажырашып кеткендиктен аларга кезек менен барып, көчүп-конуп жашоого туура келсе да кичинекей Карла окуусун такыр калтырбай жалаң гана “5” деген баага окуган. Актриса кичинесинен модель болууга кызыгып, жаш кыздардын кийимдеринин көргөзмөлөрүнө чыга баштаган. Мындан улам өз курагындагылардан айырмаланып жетиштүү киреше табууга жараган. Бирок 15 жашка чыкканда бою кичинекей болгондуктан моделдик кесипке жарабасын билген. Атасы кызынын актёрлук талантын байкап, бул жааттан билим алуусу үчүн ийримдерге катыштырчу. Ал эми ийримдерге берчү акчаны атасы сыймыктануу менен төлөп бергенин айтып келет. Алгач телевидениеде иштеп, андан соң бир канча тасмаларда эпизоддук ролдорду жаратып жүргөн актриса “Бул баланын жашоосу” фильмине белгилүү Голливуд актёрлору Леонардо Ди Каприо жана Роберт де Ниро менен биргеликте тартылган соң аты коомчулукка кеңири тааныла баштаган. Ал эми 2001-жылы Антонио Бандерас менен чогуу “Шпион балдары” фильминин 3 бөлүмүнө тең тартылып, карьерасын дагы бир тепкичке жогорулаткан жана дал ушул тасмадан соң бир топ кинолорго тартылуу сунушун алган. Актриса “Жыландын көзү” жана “Гангстер” тасмаларындагы ролу үчүн бир канча наамдарга көрсөтүлгөн, бирок мамлекеттик америка-италиялык фонддун премиясынан башка сыйлык алган эмес. Карла Гужино – бойдок. “Иуддун өбүшүүсү” тасмасы тартылып жаткан учурда режиссёр Себастьян Гутьеррес менен таанышып, 2000-жылдары кыз-жигит иретинде сүйлөшө баштаганын жана мыйзамдуу түрдө баш кошууга шашылбаарын билдирген. “Экөөбүз тең эркиндикти сүйөбүз, бирок чогуу болууну каалайбыз. Ушул эле жетиштүү, мыйзамдуу никеге муктаж эмеспиз”, - деген ал.
Ооганстандын Тажикстандагы элчиси Мухаммад Зохир Агбар Ооганстандын экс-президенти Ашраф Ганинин өлкөдөн качып кетишинин чоо-жайын айтты. Маалымат чет элдик басылмаларда жазылды. Элчинин айтымында, экс-президент өлкөдөн чыгып кеткен күнү өкмөт менен жолугушууну белгилеген. Бирок өкмөт мүчөлөрү аны күтүп турганда, ал үй-бүлөсү менен Кабул шаарынан учуп чыгып кеткен. Ашраф Ганинин кеңешчиси Коргоо министрлигине телефон чалып, Гани жолугушууга саат 16:00дө келерин айткан. Аны баары күтүп жатканда Гани жана туугандары үч учак менен өлкөдөн чыгып кеткен. Эске салсак, мурдагы президент Ашраф Гани талибдер Кабулду басып кирген күнү өлкөдөн чыгып кеткен. Көп өтпөй ал үй-бүлөсү менен бирге Бириккен Араб Эмирлигинде экендиги белгилүү болгон.
Теннис боюнча кыз-келиндер арасында Нью-Хейвенде өткөн мелдешке Казакстандын атынан катышкан 22 жаштагы Юлия Путинцеванын тыныгуу маалында машыктыруучусуна айткан сөздөрү интернет айдыңында кызуу талкууга түштү. Юлия : "Сен эмне такыр акылсызсыңбы? Өзүңдүн видеолоруңду карап отурасың. Мен топту утканда бир да жолу кол чапкан жоксуң. Сен бул жакка эмнеге келдиң эле? Шылдыңдап жылмайганыңды токтотчу!" деген сөздөрдү оюн ортосундагы тыныгуулардын биринде айткан. Юлия Путинцеванын француз теннисчиси Ализе Корне менен болгон беттеши 0:6, 0:6 эсеби менен аяктап Юлия жеңилүү ызасын тарткан. Кийинчерээк Юлия өзүнүн Инстаграм баракчасына машыктыруучусунун дарегине айтылган сөздөрү үчүн кечирим сурап жана эмнеге мындай окуя болгонун түшүндүрүп жазган. Ал билдирүүсүндө: "Кечээги күн мен үчүн оор күн болду, эч бир ишим оңунан чыкпай жатты. Бирок теннисте мындай болот. Мен машыктыруучум Роман Кислянскийден анын дарегине айткан сөздөрүм үчүн кечирим сурагым келет. Көп учурда эмоцияга алдырып жиберем, бирок мен бул кемчилигимдин үстүндө дайыма иштеп келем. Дагы бир жолу кечирим сурайм.
Бишкек шаарындагы Киев жана Орозбеков көчөлөрүнүн кесилишиндеги жолдо унаа тыгыны орун алды. "Ала-Тоо" аянтында жаңы жылдык концерт өтүп жаткандыгына байланыштуу Чүй кең көчөсүнүн Тоголок Молдо көчөсүнөн Эркиндик бульварына чейинки бөлүгү убактылуу жабылган. Буга байланыштуу коомдук транспорттун баары Киев көчөсү менен каттап жаткан. Унаа тыгыны саат 18:00дөн бери уланууда. Бүгүн аянтта коомдук тартипти 3 миңге жакын милиция кызматкери көзөмөлдөөдө.
Бүгүн, 11-апрелде өлкө башчы Сооронбай Жээнбеков Жогорку Кеңештин жыйынында сөз сүйлөдү. Президент өкмөт үчүн отчёт бергендей таасир калтырганын интернеттеги социалдык тармактарда жазышууда. "Президент премьер болуп алганбы", "Жээнбековдун сөзүн өкмөттөгүлөр жазып берген окшойт" деген мааниде сындар айтылып жатат. Буга байланыштуу порталы "Өкмөттүн чабалдыгына президент көбүрөөк күнөөлүүбү же Жогорку Кеңешпи?" деген собол салды. МАСАЛИЕВ: "Мыйзамдардын аткарылышында Жогорку Кеңештин көзөмөлү жетишсиз болууда" Жогорку Кеңештин депутаты Исхак Масалиевдин пикиринде, өкмөттүн чабалдыгында парламенттин күнөөсү чоң. “Биринчи кезекте Жогорку Кеңеш күнөөлүү, анткени мыйзамдарды бекиткенде жакшы талаптар болгон жок. Экинчиден, мыйзамдардын аткарылышында парламенттин көзөмөлү жетишсиз болууда. Ал эми президент дайындап, сунуш берген күнү деле документке добуш берип бекиткен Жогорку Кеңеш болуп жатпайбы. Ошол себептен өкмөттүн чабалдыгында биринчи кезекте Жогорку Кеңештин күнөөсү чоң. Конституция боюнча президент мыйзам чыгаруу процессине аралашканга укугу жок, бирок сунуш же кеңеш катары берсе, аны Жогорку Кеңеш кабыл алат" , - деди Масалиев. КЫЛЫЧОВ: “Азыркы учурда чабал президент, куурчак өкмөт, кул мүнөз парламент болуп жатат” КСДПнын саясий кеңешинин мүчөсү Алга Кылычовдун айтымында, учурда бийлик тараптан КСДП партиясына куугунтук болууда. “Азыркы учурда чабал президент, куурчак өкмөт, кул мүнөз парламент болуп жатат. Президент шайлоодо эмне деген убадаларды берген, үй-бүлөлүк башкарууга алып барбай турганын айткан. Ал бүгүн да "бир ууч топко баш ийбей, элдин кызыкчылыгын ойлойм" деп билдирди. Бүгүнкү күндө эл ичинде айтылып жүргөндөй, Райымбек Матраимовдун бажы тармагына келтирген кедергеси үчүн Казакстан, Орусия бизге ишенбей, жөнөкөй жарандарыбыз кыйналып жатат. Дыйкандар картошкаларын чет мамлекетке өткөрө албай кыйналышты. Президент үй-бүлөлүк башкаруу орнотуп алганын далилдеди. Мыйзамга ылайык, президент эч качан өкмөттүн отчётун бербеш керек эле. Бүгүн президент реформаларды, жакшы иштерди айтат экен деп күткөм. Өкмөттүн отчётундай болгон майда нерселерди айтты. Бакиев мурда "автомат менен бийлигин коргойм" деген сыяктуу сөздөрдү айтты. Президент бүгүн "ким болсо дагы мыйзам алдында жооп берет" деп билдирди. Өмүрбек Бабановго жана биздин партияга саясий куугунтук болуп жатат. Эмнеге Бабановду келсин, күнөөсүн актасын деп айтпайт. Эч күнөөсү жок Кубанычбек Кулматов , Сапар Исаков сыяктуулар камалып жаткандан кийин Жогорку Кеңештин депутаттары коркуп унчукпай отурушат. Анткени Жогорку Кеңеш арты таза эмес депутаттардан куралган. Мындай нерсе жакшылыкка алып барбайт” , - дейт Кылычов. АЛТЫМЫШЕВ: “Өкмөт чабал иштесе, буга парламенттин да, президенттин да күнөөсү бар” Журналист Тынчтык Алтымышевдин айтымында, президенттин Жогорку Кеңеште сөз сүйлөгөнү өкмөттүн парламенттеги отчёту угулуп жаткандай таасир калтырды. “Эгерде өкмөт чабал иштей турган болсо, буга парламенттин, президенттин дагы күнөөсү бар. Анткени бизде жазылбаган мыйзамдар боюнча, өлкө парламенттик башкаруу деп аталганы менен иш жүзүндө президенттер эле өлкөнү башкарып келе жатканы акыркы 15 жылда баарыбызга эле маалым. Бүгүнкү президенттин кайрылуусу дагы бир уккан кишиге өкмөттүн парламенттеги отчёту угулуп жаткандай таасир калтырды. Президент парламентке келип өзүнүн кайрылуусун жасоо - анын Конституциялык укугу. Бирок эмнегедир бүгүнкү кайрылуусу кайсы кырдаалдан улам келип чыкты, эмнеге кайрылууну жасады деген суроо жаратат. Балким өкмөттүн отчётунун алдында өкмөттү сүрөп, парламентке өкмөттү өткөрүп койгула деген ойго түртүүдө” , - дейт Алтымышев. ОРОЗБАКОВ: "Парламент күнөөлүү болгусу келбесе, президентти өз ордуна коюп өзү дайындаш керек" Саясий серепчи Сапар Орозбаковдун пикиринде, жетекчилик кызматтарга иш билги адамдардын ордуна туугандарын жана жердештерин дайындоо - кыргыздын улуттук өзгөчөлүгү. “ Мухаммедкалый Абылгазиев өкмөт башчы болгондо эле мен "кыргыз экономикасын көтөрүү бул кишинин колунан келбейт" деп айткам. Өз алдынча иш кылып көрбөгөн, өмүр бою бирөөнүн жетегинде жүргөн адам экен. Сүйлөгөн сөздөрүнөн, кылган иштерине караганда анын экономика боюнча түшүнүгү биздин ырчы-чоорчулардыкынан көп деле ашпаса керек. Аны кызматка ким койду? Президент Сооронбай Жээнбеков койгону көрүнүп турбайбы. Эгер парламент койсо, талашып-тартышып бир ай дегенде араң коймок. Абылгазиевдин артыкчылыгы кимге кантип жагыш керек экенин жакшы өздөштүргөнүндө, анын кандай дам экени көрүнүп турат. Өзүнүн айрым укугуна кирбеген ишке кийлигишип жаткан, тагыраак айтканда бийликти узурпация кылып алган президент күнөөлүүбү? Күнөөлүү. Парламент күнөөлүү болгусу келбесе, президентти өз ордуна коюп, өзү дайындаш керек болчу. Бул анын Конституциялык укугу. Президентке баш ийип бир добуштан бекитип берип жатса, парламент күнөөлүү болбогондо мен күнөөлүү боломбу? Мындай нерсе Аскар Акаевдин , Курманбек Бакиевдин , Алмазбек Атамбаевдин учурунда да болуп келген. Экономика ошон үчүн өнүккөн эмес. Бизде президент Сингапур, Корея, Кытайдын президенттеринен айырмаланып кызматка иш билги адамдарды койбойт. Туугандарын, жердештерин, классташ-курсташтарын коёт. Бул биздин улуттук өзгөчөлүгүбүз. Жээнбеков деле туугандарын кыя албай турбайбы. Матрайимов жөнүндө канча сөз болуп жатат. Кана аны жазага тартканы? Ошондуктан экономика азыр да өнүкпөйт. Үмүт кылбай эле койгула” , - дейт Орозбаков. МАМАСАЛИЕВ: "Эгер премьер-министрдин парламенттеги фракциясы болсо, Жогорку Кеңеш менен өкмөт биргеликте чоң реформаларга бара алат" Экс-депутат Алишер Мамасалиевдин айтымында, бүгүнкү кадр саясаты боюнча көп сын-пикирлер айтылууда. "Азыркы премьер-министр Мухаммедкалый Абылгазиев саясатчы эмес, ал аппарат кызматкери жана чиновник. Тилекке каршы, анын командасы да алсыз. 2016-жылы референдум аркылуу Конституцияга премьер-министрге байланыштуу бир топ өзгөртүүлөрдү киргизгенбиз. Премьер-министр сөзсүз түрдө депутаттык фракциясынын жетекчиси болуш керек деп ойлогонбуз. Себеби эгер парламенттик системди түзөбүз десек, премьер-министр сөзсүз түрдө Жогорку Кеңештен келиш керек. Эгер ушундай жол менен барсак, өкмөт башчынын парламенттеги фракциясы жана колдогон депутаттары болсо, анда Жогорку Кеңеш менен өкмөт биргеликте чоң-чоң реформаларга бара алат деп эсептейм. Акыркы учурларда көбүнчө премьер-министрликке талапкерлер Ак Үйдүн 7-кабатынан, президенттик аппараттан сунушталган. Ошондуктан алар каалайбы же каалабайбы, баары бир президентке баш ийишет", - деди Мамасалиев. БОРБУКЕЕВА: "Парламент элдин көйгөйлөрүн чечүү үчүн күн сайын министрлерге кайрылып, көзөмөлдөп турса мынчалык болбойт эле" КСДПнын саясий кеңешинин мүчөсү Рита Борбукеева өкмөттүн чабалдыгына Жогорку Кеңеш күнөөлүү деген пикирин айтты. "Өкмөткө президент да өзүнүн талапкерлерин сунуштаса керек. Бирок биз парламенттик республикабыз. Ратификация болобу же башкабы, ар бир чечимдер жана мамлекеттик маанилүү долбоорлор Жогорку Кеңештин колунан өтөт. Мындайга келгенде эле парламент "биздин күнөөбүз жок" деп чыгып жатпайбы. Өкмөттүн курамын ким бекитти? Өкмөттү ким кетирди? Өлкөдөгү саясий окуяларга, баарына Дастан Жумабеков баштаган парламент керт башы менен жооптуу. Депутаттар жер-жерлерге барса, өкмөткө өз учурунда тапшырмаларды берсе, катасы жок кат жазса, мынчалыкка барбайт эле. Парламент саясат менен алектенип калды. Элдин көйгөйлөрүн чечүү үчүн күн сайын министрлерге кат менен болобу же башка жол мененби кайрылып, көзөмөлдөп турса мынчалык болбойт эле. Алар өкмөткө тааныштарын коюшту. Асылбек Жээнбеков вице-премьердин баяндамасын "канааттандырарлык" деп мактап жатат. Өздөрү башынан сылап жатканы уят. Иштетиш керек. Депутаттарды да, президентти да эл шайлаган.
Бишкек шаарында 31-октябрдан баштап карызы бар 4600 абонентке электр энергиясын берүү токтотулат. Бул тууралуу Чүй электр тармактар ишканасынан билдиришти. Ага ылайык, электр кубатын аралыктан өчүрүү "акылдуу" эсептегичтер аркылуу ишке ашат. Ишкана карызы бар абоненттерди карызынан кутулууга чакырат. Ишканадан билдиришкендей, керектөөчүлөргө ыңгайлуу болуш үчүн компаниянын сайтында "Абоненттин балансы" бөлүмү ачылган. Ал жерден абоненттер өз эсеби жөнүндө маалыматтарды биле алат. Мындан тышкары, балансты күнү-түнү иштеген Cалл-борборлору аркылуу билсе болот. Ал үчүн телефон номерлер: 1209, (0772/0702/0556) 00-12-09. Муну менен катар эле WһацАпп-номерине кайрылсаңыз сиздин эсеп тууралуу маалымат берилет. Карызды Қуіcкпай, Пай24, УМАІ, КІCБ, МСТС (Касса-24), МэгаCом, "О!", "Оңой" ("О!", МэгаПай, УМАІ, "Элсом" электрондук капчыктары) терминалдар аркылуу төлөөгө болот.
Футбол боюнча Кыргыз улуттук курамасынын футболчусу Айзар Акматов беларустук "Смолевичи" клубунун кароосунда жүрөт. Бул тууралуу маалыматты порталы "Смолевичи" клубуна байланышып тактады. " Акматов бизде кароодо жүргөндүгү чын. Ал командага кошулуп, машыгууларды өткөрүп жатат. Биз келишимге кол коюлмайынча эч нерсе айта албайбыз", - деп билдиришти. Маалыматка ылайык, "Смолевичи" клубу беларустун Жогорку Лигасына быйылкы сезондо кошулду.
Кечээ кечинде Орусиянын президенти Владимир Путиндин Кремлдеги резиденциясына учкучсуз учуучу аппараттар менен сокку уруу аракети жасалган. Бул тууралуу бүгүн, 3-майда Кремлдин басма сөз кызматы билдирди. "Эки учкучсуз учуучу аппарат Кремлди көздөй багытталган", - деп айтылат маалыматта. Орус бийлиги муну 9-майдагы параддын алдында президентке кол салуу аракети деп баалады. Учкучсуз учуучу аппараттар атып түшүрүлгөн. Кол салуу аракетинен жабыркагандар болгон жок.
БАЭнин Абу-Даби шаарында жиу-житсу боюнча Дүйнө чемпиондугу жыйынтыкталды. Анда 85 килограмм салмакта Абдурахман Муртазалиев күмүш медаль жеңди. Муртазалиев 85 килограмм салмакта күч сынашып, 1/16 финалдан баштаган. Ал катары менен 4 атаандашын жеңип, финалга аттанган. Алтын медаль үчүн беттеште орусиялык Абдулбари Гусейнге жеңилип, күмүш медалга татыды.
Бүгүн, 19-декабрда борбор калаадагы маалымат жыйында Чехиянын Прага шаарында өткөн "Діамонд воіcэ-2016" Эл аралык сынагында 2-орунду алган ырчы Нэна жана бир топ ийгиликтерди багындырып жүргөн "Тумар" бийчилер тобу эл аралык сынак, жетишкен ийгиликтери тууралуу ой бөлүшүштү. "Биз Словакиянын борбор калаасы Братиславада 27-28-ноябрь күндөрү өткөн "Чехия жана Словакия таланттарды издейт" Эл аралык сынагынын финалында бий аркылуу коомдогу ден соолугунун мүмкүнчүлүгү чектелген балдардын көйгөйүн көрсөтүүнү каалаган элек. Бирок ал жакка барганда режиссёр башка номер коюубузду суранды. Андыктан кыска мөөнөттө жаңы номер даярдадык. Албетте, бир топ кыйынчылыктар болду, бирок ага карабай жеңишке жетиштик", - дейт топтун бийчиси Тимур Садыков . Ал эми финалда аталган топтун бийчилери менен бирге кыргыз циркинин артисти Аида Акматова да өнөр көрсөткөн. Ал топтун өкүлдөрү менен көп жылдан бери дос экенин айтат. "Финалда балдар эмнеге умтуларын, адам эч нерсеге карабай толук кандуу жашай аларын, ийгиликтерди багындырарын көрсөткүбүз келген. Бийди иштеп чыгуу, толуктоо киргизүүгө 2 гана күнүбүз бар болчу.
Нарын облусундагы Жетим-Тоо темир кен жайын мамлекет өзү иштетет. Бул тууралуу бүгүн, 17-декабрда өнөр жай, энергетика жана жер казынасын пайдалануу мамлекеттик комитетинин төрагасы Жыргалбек Сагынбаев маалымат жыйында билдирди. "Учурда Жетим-Тоодо 3 миллиард 344 тонна темир бар. Темир кен жайын мамлекет өзү иштетет, бул боюнча улуттук долбоор түзүлөт. Ал эми башка инвесторлорго лицензия берилген жок. Инвесторлорду тартууну көздөгөн жокпуз, каражат Кыргыз-Орус өнүктүрүү банкынан жана Евразия өнүктүрүү банкынан алынаары күтүлүүдө. Долбоордун башталышына 200-300 миллион сомдой акча кетет. Бул каражатты биз долбоорго насыя катары алабыз, анын мамлекеттин тышкы карызына тиешеси жок. Биз Жетим-Тоо темир кен жайы толук кандуу мамлекеттин долбоору болгудай кылып иштеп жатабыз.
Наристенин төрөлүшү ата-энелер үчүн ар дайым чоң кубаныч тартуулайт. Жадакалса ымыркайларга кам көрүүдө көптөгөн кыйынчылыктарга дагы дуушар болушат. Наристе жарык дүйнөгө келиши менен ата-энеси баласынын жанында уйкусуз түндөрдү дагы өткөрүшөт. Мунун баары ата-эненин балага болгон мээрими, сүйүүсү. Супер фактылар рубрикасында бөбөктөр тууралуу кызыктуу фактыларды топтодук: - Дүйнөдө 3 секундда бир ымыркай жарык дүйнөгө келет. - Ымыркайлар төрөлөөрү менен энесинин жытын билүүгө жөндөмдүү. Бир канча убакыт өткөн соң, визуалдык түрдө тааный башташат. - Ымыркайлардын алгачкы бир нече жумада көзүнөн жаш бөлүнүп чыкпайт. - Наристелердин чачтары эненин карынында жаткан кезден баштап өсө баштайт. - Ымыркайдын алгачкы беш айында салмагы эки эсеге көбөйөт. - Карындагы баланын тилинде гана эмес, таңдайында да даам сезүү сезимдери бар. - Бөбөктөр кээде көзүн ачып уктап калышат. - Статистикалык маалыматтарга ылайык, бөбөктөр 3-4 жашында күнүнө 12 000 сөз айтышат жана 900гө жакын суроо беришет.
Кыргыз Республикасында 2018-жылдын 1-апрелинен тарта "Мамлекеттик жөлөк пулдар жөнүндөгү" мыйзамга өзгөртүүлөр жана толуктоолор киргизилди. Мыйзам боюнча жөлөк пулдун үч түрү бар: “балага сүйүнчү”, “үй-бүлөгө көмөк” жана “социалдык жөлөк пул”. Аталган акча каражаттарын кимдер ала алышат, суммасы канча, кандай шарттар каралган? Балага сүйүнчү пулду кайсы мекемеден алса болот? Сүйүнчү пул алууда кандай документтер керектелет? Үй-бүлөгө көмөк чегертүүдө эмнелер эске алынат? Социалдык жөлөк пулдардын өлчөмү көтөрүлөбү? Аймактык коэффициенттер эске алынабы?
Бир сутка ичинде өлкө боюнча 22 медицина кызматкери коронавирус жуктуруп алганы аныкталды. Бул тууралуу республикалык штабдан билдиришти. Бишкек шаары – 2; Ош шаары – 3; Баткен облусунда – 3; Ош облусунда – 8; Жалал-Абад облусунда – 3; Чүй облусунда – 1; Ысык-Көл облусунда – 2. Ал эми бир суткада стационардан 1, үй карантининен 3 медкызматкер чыгарылган.
2016-жылдын 11 айында 11 751 чет элдик жумушчунун Кыргыз Республикасынын аймагына кирип иштөөсүнө уруксат берилди. Маалыматты 8-декабрда Миграция боюнча мамлекеттик кызматы таратты. Жыл башынан бери чет элдик жумушчу күчтөрдү Кыргыз мамлекетине тартууга уруксат берүүчү комиссия 30 жыйын өткөрүп, 2380 арызды караган жана 1836 арызды канааттандырган. 11 751 квотанын 5557си же жалпы сырттан келген жумушчулардын 47 пайызы Бишкекте, 2759 жаран Жалал-Абад облусунда, 1763 жаран Чүй облусунда иштеп жатат.
Интернет аркылуу кыздар интим кызматын көрсөткөн студиянын жетекчиси Д.А. өлкөдөн чыкпоо чечими менен бошотулду. Бул тууралуу порталына бүгүн, 8-майда Бишкек ШИИББинин басма сөз кызматынан билдиришти. Эске салсак, Октябрь РИИБине жарандан билдирүү келип түшкөн. Анда Д.А. аттуу адам интернеттен кыздардын порнографиялык видеолорун таратуу менен каражат таап жүргөнүн жазган. Милиция кызматкерлери тарабынан аныкталган веб-студияда Бишкек шаарындагы ЖОЖдордо окуган 30 кыз кармалган. Ошондой эле 28 жаштагы Д.А. аттуу кыздарды жумуш менен камсыздаган жаран кармалган. Мындан сырткары, батирди текшерүү учурунда 16 компьютер, 150дөн ашык интимдик буюмдар табылган. Кийинчерээк милиция Д.А. өзү жашаган үйдү студия катары иштетерин, ал жерде 6 жаштагы баласы да жашаганын кабарлаган.
16-сентябрда Кыргызстан менен Тажикстандын чек арасында куралдуу кагылышуу башталып, анын кесепетинен 59 кыргызстандык набыт болуп, 300дөй үй жана үй-бүлө жабыркаган. Буга байланыштуу Бээлінэ компаниясы кызматкерлери жана коомчулук арасында жабыркагандарга гуманитардык жардам чогултуу пункттарын уюштурган. Ошондой эле Бээлінэ 16-сентябрдан бүгүнкү күнгө чейин Баткен облусунун жана Ош облусунун Чоң-Алай районунун тургундарын 90 миллион сомдон ашык суммадагы бекер байланыш менен камсыз кылууда. Мындан тышкары, компаниянын кызматкерлери баткендиктерге жеке коргонуу каражаттары, гигиена, самын жуучу каражаттар жана башка керектүү буюмдар түрүндөгү гуманитардык жардамдарды чогултушту. Ошондой эле компания курман болгондордун үй-бүлөлөрүнө азык-түлүк жана эң керектүү буюмдарды, ал эми чек арачыларга 1 миллион сомдон ашык суммага телефондорду, аларды заряддоо үчүн заряддагычтарды жана тышкы батареяларды жөнөттү.
Бишкекте 8 жашар баланы унаасы менен сүзүп, окуя болгон жерден кетип калган айдоочу изделүүдө. Бул тууралуу Бишкек шаардык жол кыймылынын коопсуздугун камсыздоо башкармалыгы билдирди. Маалыматка ылайык, окуя 18-декабрда саат 10:45 чамасында Бөкөнбаев жана Манас кең көчөсүнүн кесилишинде орун алган. "Унаа жөө адамдар өтүүчү тилкеден өтүп бара жаткан окуучуну сүзүп, андан ары жолун улантып кеткен. Ал эми окуучу денесинен жаракат алган. Бишкек шаардык жол кыймылынын коопсуздугун камсыздоо башкармалыгы бул кырсыкты көргөн күбөлөрдөн аталган унааны табышууга жардам сурайт", - деди басма сөз кызматкери.
Декабрдын аягы көз ачып жумгуча эле кирип келди. Майрамдын алдында толгон-токой иштер бар, туурабы? Алардын кайсы биринен баштайм деп толкунданып, шаштыңыз кетип жатабы? Тынчтаныңыз! Кабатыр болуунун кажети жок. Биз бардыгын сиз үчүн жасап койдук. Бул чек-баракчада пландап койгон иштерди убагында жана иреттүү аткаруунун пунктары камтылган. Бул чек-баракчаны колдонуп, Жаңы жылды жаркын маанайда тосуңуз. Баса, бул чек-баракчаны түзүүгө "Бээліне" мобилдик оператору жардам берди. Ошондой эле ал бизге жеке куттуктоого мүмкүнчүлүгүбүз болбой калгандарды да өз жоопкерчилигине алды.
Кыргыз-Казак чек арасындагы "Каркыра-автожолу" менен "Кеген-автожолу" көзөмөл өткөрүү пункттары 1-декабрда убактылуу жабылат. Бул тууралуу бүгүн, 30-ноябрда Мамлекеттик чек ара кызматы маалымдады. Маалыматта айтылгандай, көзөмөл өткөрүү пункту казак тараптын демилгеси менен жабылууда.
"Эне тилге эки мүнөт" рубрикабыздын бул жолку чыгарылышында "кабыргасы кайышкан", "кабыргасы каткан" жана "кабыргасы сөгүлгөн" фразеологизмдерин чечмелеп көрдүк. Аталган фразеологизмдердин маанисин кыргыз тили жана адабияты мугалими Бакытбек Жунусалиев Сагымбай Орозбаковдун варианты боюнча жазылган "Манас" эпосунан мисал келтирүү менен түшүндүрүп берди. "Кабыргасы кайышкан" - Боору ооруп аяган, жаны ачыган. Дагы бир варианты оор абалда калган, азап чеккен/тарткан деген мааниде айтылат. Мисалы: Аркасынан караса, Анжияндын Акелик – Бакпаягы майышып, Кабыргасы кайышып... (“Манас” эпосу, 163-б.) "Кабыргасы каткан" - Күчкө толуп, баралына келип, эр жеткен маанисинде колдонулат. Мисалы: Бизге окшогон жаш балдар, Кабыргасы катпайбы... (“Манас” эпосу, 179-б.) "Кабыргасы сөгүлгөн" - Зээни кейиген, кайгыга баткан, жаны ачыган деген мааниде.
Францияда супермаркеттердеги сатылбаган тамак-аштарды жок кылууга тыюу салынат. Бул тууралуу чет элдик маалымат каражаттары жазып чыгышты. Маалыматка ылайык, ашыкча тамак-аштарды кайрымдуулукка жана малга тоют катары берүү керектиги айтылат. Бул эрежелерди аткарбоо чоң айыпка алып келери эскертилген. Эске салсак, буга чейин Франциянын парламенти ашыкча тамак-аш калдыктары менен күрөшүү боюнча мыйзамды кабыл алган. Ошондой эле 2025-жылга чейин тамак-аш калдыктарынын жарымын кыскартууну көздөй тургандыгы маалым. Эсептөөлөр боюнча, ар бир француз жылына орто эсеп менен 20-30 килограмм тамак-аш ыргытат. Бул экономикага жылына 20 миллиард евро зыян келтирет.
Буудайдын үрөнү 85 пайызга, арпа үрөнү 89 пайызга, калган өсүмдүк түрлөрү дээрлик 100 пайызга камсыздалды. Бул тууралуу бүгүн, 4-мартта Жогорку Кеңештин жыйынында айыл, суу чарба жана аймактарды өнүктүрүү министри Аскарбек Жаныбеков билдирди. "Тилекке каршы, дыйкандарыбыз толугу менен сапаттуу үрөндөрдү себе алышкан жок. Үрөнчүлүк чарбаларыбыздын 50 пайызы тиешелүү талаптарга жооп бере албагандыктан, азык-түлүк коопсуздугу камсыздалбай келет. Ошондуктан жылына башка өлкөдөн 350 миң тонна азыктык буудай, 90-95 миң тонна ун алабыз.
Президент Садыр Жапаров БУУнун Башкы ассамблеясынын 77-сессиясынын алкагында Нью-Йорк шаарында (АКШ) БУУнун Азык-түлүк жана айыл чарба уюмунун (ФАО) башкы директору Цюй Дунъюй менен жолугушту. Бул тууралуу президенттин маалымат кызматынан билдиришти. Кабарлангандай, тараптар айыл чарба жана азык-түлүк коопсуздугу жаатында эки тараптуу кызматташуу маселелерин талкуулашты. Президент ФАО менен ийгиликтүү өнөктөштүктү белгилеп, өлкөдө бир катар маанилүү долбоорлорду ишке ашырып жаткан Уюм менен кызматташууну күчөтүү зарылдыгын айтты. Бүгүнкү күндө агрардык тармак жана азык-түлүк коопсуздугу маселеси негизги маселелердин бири экенин эске алган Садыр Жапаров кыргыз тарап бул багытта ФАО менен өз ара аракеттенүүнү күчөтүүнү кааларын баса белгиледи. Мамлекет башчысы ошондой эле БУУнун ар кандай түзүмдөрүндө тоо маселелерин илгерилетүү зарылдыгына токтолуп, Кыргызстанда 2022-жыл — Тоо экосистемаларын жана климаттык туруктуулукту коргоо жылы деп жарыяланганын эске салды. Ошону менен бирге Президент Садыр Жапаров бул жолугушуу көп сандаган курмандыктарга алып келген Кыргыз-тажик мамлекеттик чек арасында болуп өткөн чыккынчылык агрессиясынын фонунда өтүп жатканын өкүнүч менен белгиледи. Өз кезегинде ФАО башкы директору Цюй Дунъюй жолугушууга кубанычта экенин билдирип, Садыр Жапаров президент болгондон бери Кыргызстанда туруктуулук болуп жатканын белгиледи. Анын айтымында, ФАО азык-түлүк системаларын жана айыл чарбасын өнүктүрүү үчүн чоң дарамети бар Кыргызстан менен эки тараптуу кызматташууга артыкчылык берүүгө даяр. Цюй Дунъюй ошондой эле кызматташууга мүмкүн болгон ар кандай долбоорлорго токтолду. Ал Кыргызстандын тоо маселелерин алдыга жылдырууну, өлкөдө башталган «Жашыл мурас» өнөктүгүн колдоого алды.
Ошто Кытай жараны жасалма паспорт менен кармалды. Бул тууралуу бүгүн, 24-февралда Мамлекеттик чек ара кызматынан билдиришти. Маалыматка караганда, 1984-жылы туулган Д.Г. Кытай жараны 23-февраль күнү "Ош аэропорт" көзөмөл-өткөрүү жайында кармалган. " Ош-Новосибирск" каттамы боюнча С7 3290 авиарейсин каттоо учурунда Д.Гнын Кыргыз Республикасынын жаранына таандык паспортко өзүнүн сүрөтүн чаптап алганы аныкталган.
Гватемала өлкөсүндөгү Фуэго вулканынын атылуусунан кийин 200дөй адам дайынсыз болуп жатат. Бул тууралуу чет элдик басылмалар жазып чыгышты. "Биздин эсеп боюнча 192 адам дайынсыз болууда. Алардын аты-жөнү, жаш курагы жана кайсы айылдардан экени белгилүү" , - деген Гватемаланын Табигый кырсыктардын таасирин азайтуу боюнча улуттук кызматынын башчысы Серхио Кабаньяс. Ал эми аталган өлкөнүн Улуттук сот илимдер институтунун директору Фануэль Гарсия жаратылыш кырсыгынын кесепетинен каза болгон 75 адамдын сөөгү табылганы, 23 адамдын таанылганын айткан.
Бүгүн, 13-апрелде Жогорку Кеңеште “Кыргызстан” фракциясынын депутаты Алмазбек Токторов Ноокат районунун Жаңы-Ноокат айыл аймагындагы санаториялык мектеп-интернаты оңдоп-түзөөгө муктаж экенин билдирди. Анын айтымында, ага мектеп-интернаттын эмгек жамаатынан кайрылуу түшкөн. "Кайрылууда мектеп-интернат курулгандан тарта оңдолбой, азыр абалы начар экени жазылган. Бул маселе менен алар тиешелүү министрликке кайрылыптыр, чечилбегендиктен бизге кайрылды. Ал жерге өлкөнүн түштүк 3 облусунун кургак учук менен ооруган окуучулар, ошондой эле ата-энеси же жакын туугандары ооруп калган балдар кабыл алынат. Сүрөттөрүн көрдүм, абалы өтө начар экен.
Бүгүн, 11-июнга карата Токтогул суу сактагычындагы суунун көлөмү 10 миллиард 684 миллион метр кубду түздү. Бул тууралуу "Электр станциялары" ачык акционердик коомунун басма сөз кызматынан билдиришти. "Бүгүн, 11-июнга карата Токтогул суу сактагычындагы суунун көлөмү 10 миллиард 684 миллион метр кубду түздү. Суунун орточо күндүк агып кириши секундасына 1004 метр куб, агып чыгышы 407 метр кубду түзүүдө", - деп билдиришти басма сөз кызматынан.
Саат 14:00гө карата президенттик шайлоого 18,56 пайыз жаран добуш берди. Бул тууралуу бүгүн, 10-январда Борбордук шайлоо комиссиясынын төрайымы Нуржан Шайлдабекова билдирди. Өлкө аймагындагы шайлоо тилкелери саат 08:00дөн баштап ачылган.
"Кыргыз киносу" кинотеатры Чоң зал "Бажарики" тасмасы. 10:30, 14:50, 19:00, 23:10. "План Б" тасмасы. 12:40, 17:00, 21:10. Кичи зал "Симулянттар" тасмасы. 11:00, 15:20, 20:00. "Бажарики" тасмасы. 13:10. "Үркүн" 17:50.
Милиция бөлүмүндө бычакталып каза болгон маркум Бурулай Турдали кызынын сөөгү жерге берилди. Бул боюнча кыздын атасы Турдали Кожоналиев билдирди. "Кызымды бүгүн саат 11:00дө жерге бердик. Жашоодон эч нерсе көрбөгөн кызым ушинтип кете берди. Бүгүн анын денесин майрам сууга алып жатып көкүрөгүнө Н+Б жана икс белгисин бычак менен жазып койгон жазууну көрдүк. "Н" деген тамга бул кызыма куда түшүп кеткен баланын атынын баш тамгасы. Мынчалык мыкаачылык менен өлтүргөнчө милициялар кайда жүрдү?" - деди маркумдун атасы. Эске салсак, 27-майда 29 жаштагы жигиттин кызды ала качып бара жаткандыгы боюнча Биринчи Май РИИБине кабар келип түшкөн. Мындан көп узабай Сосновка айылындагы посттон Чүй ОИИББинин кызматкерлери Субару Оутбаcк үлгүсүндөгү унааны токтотушуп, 29 жаштагы жигиттин 20 жаштагы кызды үй-бүлө куруу максатында ала качып бара жатканын аныктап, Жайыл РИИБине жеткиришкен . Кыз алган жаракатынан улам көз жумган. Ал эми жигиттин кесиптештери анын ичимдик ичпеген, ишине так бала экенин билдиришкен. Анын абалы оор экенин Жайыл райондук ооруканасынын башкы дарыгери айткан.
Порталыбыздын "Психолог менен маек" рубрикабызда бул жолу харассмент тууралуу сөз кылабыз. Харассмент тууралуу суроолорубузга психолог Алтынай Кариева жооп берди. - Харассмент деген эмне? Анын кандай түрлөрү болот? - Харассмент деген англис тилинен которгондо ыдык көрсөтүү дегенди түшүндүрөт. Бирок бул сөздүн мааниси чоң. Жөнөкөй тил менен айтканда, харассмент адамдан чегине, мейкиндигине уруксаты жок кийлигишүү. Харассментти эки түргө бөлүп койсок болот. Биринчиси сөз аркылуу. Мисалы, сөз аркылуу тийишүү сөздөрүн айтуу, ышкыруу, аудио жиберүү. Ал эми экинчиси физикалык жактан (денесине кол тийгизүү, кучактоо, чымчып алуу) жасалган аракет. Европа, Америка өлкөлөрүндө жумуш учурунда адаттан тыш комплимент айтуу, көз кысуу харассмент болуп эсептелет. Ал эми бизде, Орто Азияда харассмент деген сөз ыдык көрсөткөн учурду айтып калышат. Мисалы, зордук болгон соң харассмент болду дешет. Бирок андай эмес. Буга чейин айтып келгендин баары харассментке кирет. - Харассменттин адамдын психологиясына тийгизген терс таасирлери кандай болот? Эгер адам (кыз, аял киши) харассментке учурап, бирок көңүл бурбаса эмнеге алып барышы мүмкүн? - Негизи бардык таасирлери терс. Харассмент бардык жерде: жумуш учурунда, ооруканада, мектепте, эшикте, маршруттук таксиде болушу мүмкүн. Жөн гана мунун өзгөчөлүгү харассмент деген вертикалдуу мамилени түшүндүрөт. Мисалы, дарыгер өзүнүн бейтабына көрсөткөн харассмент болушу мүмкүн. Психологиялык жактан караганда харассментке кабылган адам өзүн күнөөлүү сезиши мүмкүн. "Өзүм туура эмес кийинип же боёнуп алдым окшойт" деп өзүн күнөөлөп баштайт. Мындай жагдайда жабырлануучу өзүн күнөөлүү сезбеши керек. Терс таасирлери стресске, депрессияга, өзүн жемелөөгө алып келет. Тилекке каршы, кээде өзүн өлтүрүүгө чейин алып барышы мүмкүн деп ойлойм. Дагы бир белгилеп кетчү жагдай, эгер жабырланучу харассментке кабылганы тууралуу эч кимге айтпаса, харассментке жол ачкан адам мындай кадамдарын уланта бериши ыктымал. Токтотуп калууга аракет кылуу зарыл. - Харассментти кандайдыр бир кылмыштуу ишке жол ачуу деп түшүнсө болобу? - Албетте, буга эгерде харассментке кабылганда алдын албаса, сексуалдык зомбулукка чейин алып келиши ыктымал. Ага чейин жабырлануучу психологиялык зомбулук көрүп келет. Бул кылмыш ишине кириши керек. Бирок чет өлкөлөрдө бул кылмыш иши катары каралган. Тилекке каршы, биздин мыйзамдарда харассмент деген сөз кездешпейт. - Балдар дагы харассментке кабылышабы? - Ооба, бул мектепте дагы болушу ыктымал. Мисалы, мугалимдин балага болгон харассменти болушу мүмкүн. - Харассментке жол бербөө же адамдын "чек арасын" бузбоо үчүн эске алчу жагдайлар кайсы? - Негизи чек арасын деп туура айттыңыз. Биринчи чегин бузганга чейин биз өзүбүздүн чегибизди билишибиз керек. Комплимент, харассментти ажырата билүү зарыл. Харассментке туш болгон учурда ал тууралуу айтуу керек.
Ош шаарындагы Санабар Бахапова көчөсү эки күнгө жабылды. Бул тууралуу Ош шаардык мэриясынын басма сөз кызматы кабарлады. "ОшМУнун медицина факультетине канализация тармактарын куруу иштерине байланыштуу 11-декабрдан баштап Санабар Бахапова көчөсүнүн (Юго-Восток кичи районундагы көпүрө) Ленин көчөсүнөн Исанов көчөсүнө чейинки бөлүгү 2 күнгө жабылат.
Кыргыз тилин жайылтуу, кыргызча рэпти таратуу, аны жаңы деңгээлге көтөрүүнү максат кылган рэп ырчысы Баястандын моюнуна жакында каамыт илингени жатыптыр. Үй-бүлө, туруктуулук тууралуу ойлоно баштаган ал: “Тандап деле жүрө бербеш керек экен. Жакынкы аралыктагы менин ишке ашыра турган максатым – үйлөнүү” , - дейт.
Коңшу Казакстандын Түркстан облусунда 5 жашар кызды зордуктап андан кийин өлтүрүп салган жаранга сот өкүм чыгарды. Бул тууралуу Казакстандын жжергиликтүү басылмалары жазышты. Сот аны күнөөлүү деп таап, өмүр бою эркинен ажыратты. С оттолгон адам химиялык кастрация процедурасынан өтүшү керек. Ал жазасын күчөтулгөн тартиптеги абакта өтөйт. Эскерте кетсек, кырсык үстүбүздөгү жылдын июль айында Сарыагаш районунун Жибек-Жолу айылында болгон. Анда 5 жашар кызды ата-энеси таппай калып, полицияга кайрылган. Кызды издөө-иштерине шектүү дагы катышкан. 5 жашар кызды өлтүргөн жаран 2006-жылы дагы адам өлтүргөн деп соттолуп, 10 жылга эркинен ажыратылган. 2023-жылдын май айында ал спирт ичимдигин ичип алып, айылдашын балта менен чаап жибергени үчүн соттолгон.
Ош шаарынын Төлөйкан кичи районунун тургунуна кол көтөрүп, денесине залал келтиргенге шектүү жарандар аныкталды. Алардын бири кылмыштуу топтун мүчөсү экенин Ош облустук ички иштер башкармалыгынын маалымат кызматынан кабарлашат. Маалым болгондой, 21-сентябрда Өзгөн РИИБине Төлөйкан кичи районунун 33 жаштагы тургуну арыз менен кайрылган. Анда ошол эле күнү Куршаб айылындагы кафенин алдынан бейтааныш адамдар арыз ээсин себепсиз оозго алгыс сөздөр менен сөгүп, кол телефонун жерге чаап, талкалашып, колдору менен урушуп, денесине жаракаттарды келтиришкен. "Жүргүзүлгөн ыкчам иш-аракеттердин негизинде, шектүүлөр ошол күнү кармалган. Шектүү катары кармалган 38 жаштагы Х. уулу Н. 2004-2013-жылдар аралыгында 2 ирет тоноочулук, 2 ирет ээн баштык жана 1 ирет адам өлтүрүү фактысы менен соттолгон. Кылмыштуу топтун мүчөсү катары Ички иштер министрлигинин ыкчам тизмесинде каттоодо турган. Ал эми дагы бир шектүү 30 жаштагы А. уулу А. тоноочулук фактысы менен 1 ирет соттолгону белгилүү болду", - дешти мекемеден. Бул факты Кылмыштардын жана жоруктардын бирдиктүү реестрине катталып, сотко чейинки өндүрүш иши башталган.
“Түндүк электр” ачык акционердик коому кошумча трансформаторлуу көмөк чордондорду орнотууну улантууда. Бул тууралуу аталган ишкананын басма сөз кызматы бүгүн, 30-августта кабарлады. "Кыш мезгили келгиче “Түндүк электр” өз эсебинен 11 миллион сомдон ашуун каражатка 10/0,4 киловатт чыңалуусундагы 33 кошумча трансформаторлуу көмөк чордонду орнотууну мерчемдөөдө. 2016-жылдын 29-августуна 29 кошумча трансформаторлор орнотулган, анын ичинен: Бишкек шаарына - 3, Чүй облусуна - 16 жана Талас облусуна - 10", - деп жазылган маалыматта.
"Мамлекеттик каттоо кызматынын башчысы Тайырбек Сарпашев парламенттик шайлоодо 1,5 миллион долларды кайсы партия сунуштаганын айтып бериши керек". Мындай талабын бүгүн, 16-июнда Жогорку Кеңештин жыйынында "Кыргызстан" фракциясынан депутат Дастан Жумабеков билдирди. "Фракциялардын биринин жыйынында Сарпашев парламенттик шайлоодо бир партия жарандардын биометрикалык маалыматтарынын базасына кирүү үчүн 1,5 миллион доллар сунуштаганы тууралуу айтып берген экен. Бирок кайсы партия экенин айтпаптыр. Пара берүү кылмыш да. Ошол партия жазага тартылсын. Сарпашев партиянын аталышын айтышы керек" , - деп талап койду Жумабеков. Эскерте кетсек, Жогорку Кеңештин "Республика-Ата Журт" фракциясынын 10-июндагы көчмө жыйынында Кыргыз Республикасында шайлоо өткөрүүнүн тутуму каралып жаткан. Анын жүрүшүндө депутат Өмүрбек Бабанов маалыматтар базасын бекем сактоо керектигин айткан. "Билл Гейтстин "Майкрософт" программасын бузуп жатышса, ири банктардын базаларына кирип акча уурдап жатышса, өлкөбүздүн жарандарынын маалымат базасына эч ким кире албайт деген кепилдик жок", - деген Бабанов. Мамлекеттик каттоо кызматынын башчысы Т.Сарпашев 2015-жылы өткөн парламенттик шайлоодо систем туруктуулук бергенин айтып, бир партия шайлоону эскиче өткөрүш үчүн 1,5 миллион доллар сунуштаганын маалымдаган. "Бул партиянын аталышын атабай эле коёюн. Ал учурда парламентте. Партия акчаны өзүнүн пайдасы үчүн эмес, шайлоонун эски схема менен өтүүсү үчүн сунуштаган дешти. Бирок колунан келген жок.
Бүгүн, 19-августта Орусиянын Уфа шаарында өспүрүмдөр арасындагы Дүйнө чемпиондугунун төртүнчү күндүк беттештери уланууда. Бүгүнкү беттеште күрөштүн грек-рим түрү боюнча 4 кыргыз балбаны күчүн сынады. 55 килограмм салмакта катышкан Акыйкат Күлжигит уулу алгачкы жүрүшүндө эле коңшу өзбекстандык Алимардон Абдуллаевге 5:1 эсебинде жеңилип калды. 63 килограмм салмакта Дүйнө чемпиондугуна катышкан Өмүрзак Тилекабылов дагы алгачкы жүрүшүндө түркиялык балбанга 7:0 эсебинде жеңилди. 77 килограмм салмакта өлкө атынан катышкан Бакдаулет Эгенбердиев 1/16 финалда финляндиялык балбанды жеңип, 1/8 финалда орусиялык Ислам Алиевге 0:8 эсебинде жеңилди. Ал эми 87 килограмм салмакта күчүн сынап жаткан Нарту Абдрахманов 1/8 финалда грузиялык балбанды жеңип, чейрек финалга чыкты. Анын чейрек финалдагы атаандашы аныктала элек.
"Талас облусунун Кара-Буура районунда милиция кызматкери жол күзөттө жайкы тапичке менен турат. Муну кантип түшүнсө болот? Биздин унааны токтоткондо милиция кызматкеринин бутунда байпагы жок экенин, Кытайда чыгарылган жеңил тапичке кийип алганын көрдүк. Үстүндөгү формасына ылайыктап жакшынакай эле бут кийим кийип албайбы..." - деп билдирди окурман 16-июнда ьге WһацАпп аркылуу. Окурман ар бир мамлекеттик кызматкер өз жумушуна жоопкерчиликтүү мамиле жасашы керектигин кошумчалады. Бул окуя тууралуу порталы Жол-патрулдук милиция башкармалыгына кайрылды. "Эгер бул сүрөттөгү патрулдук милиция кызматкери чындыгында эле уставдык форманы бузуп, окурман билдиргендей кийинген болсо, анда кызматтык иликтөө жүргүзүлүп, тартип жазасына тартылат", - дейт Жол-патрулдук милиция башкармалыгынын басма сөз катчысы Тилек Оторов .
Депутат Сайдолимжан Жураев комитет жыйынына баяндамачы катары чакырылган министрдин келбей калганына нааразы болду. Бул тууралуу ал бүгүн, 14-майда Жогорку Кеңештин Транспорт, коммуникациялар, архитектура жана курулуш боюнча комитетинин жыйынында билдирди. "Бир дагы социалдык объекттин курулуш иши баштала элек. Мына 15 метрлик көпүрөнүн долбоорун жарым жылдан бери жазып бүтпөй жатышат. Алар эмне эки тарапка ачыла турган көпүрө куралы деп жатышабы? Баяндамачы катары министр чакырылдыбы келсин. Жыйынга келген министрдин орун басары эч нерсени чечпейт. Биз депутатпыз, өзүбүздү сыйлашыбыз керек. Эмне себептен дайыма орун басарларын жөнөтүп коюшат. Эгер министр өзү келбесе мындан ары маселени күн тартибинен алуу керек.
Мындан 3 күн мурда жергиликтүү редакциялардын бирине "айдоочу автоунаанын багажына 4 баланы салып бара жатат" деген кабар чыгып, сүрөтү жарыяланган. Бул көрүнүш Тараз-Талас-Суусамыр унаа жолунда, тагыраагы, Өтмөк ашуусунда орун алган. Бул тууралуу Талас ОИИБинин басма сөз кызматынан кабарлашты. "Сүрөт интернетке жарыялангандан кийин факты Талас ОИИБинин маалыматты эсепке алуу электрондук журналына катталып, тиешелүү текшерүү иштери жүргүзүлдү. Анын негизинде Фольксваген Пассат үлгүсүндөгү унаанын айдоочусу Кара-Ой айылынын тургуну экени аныкталды. Ал Суусамыр жайлоосунда жыл сайын өтүүчү чабандардын тоюна бара жатып кошуналарынын балдарын унаага батпай калганынан багажына салып алган. Айдоочу Жол кыймылынын коопсуздугун камсыздоо башкармалыгына алынып келип, унаасы токтотуучу жайга киргизилди.
Бүгүн, 13-мартта Жогорку Кеңештин жалпы жыйынында "Бишкек феминисттик демилгелер" кыймылынын мүчөлөрү өткөргөн тынч митингге уруксат берген тиешелүү мамлекеттик органдар парламентке келип жооп беришти. Талкуу учурунда эл өкүлдөрү 8-мартта феминисттердин өткөргөн тынч митинги ЛГБТнын жүрүшүнө айланып кеткени коомчулукта терс пикирлерди жаратканын айтышты. Ал эми "Ата Мекен" фракциясынан депутат Каныбек Иманалиев аялдардын укугун коргоого арналган тынч митингде мыйзам эмес, нарк-насил бузулганын белгиледи. "Мыйзам бузулган жок, нарк бузулду. Биздей аз улут үчүн нарк мыйзамдан да күчтүү. Биз мыйзам менен жашаганыбызга 90 жыл болсо, нарк менен жашап келе жатканыбызга миң жылдан ашты. Улутту улут кылып турган - бул тил эмес, каада-салт, нарк-насил", - деди Иманалиев. Ички иштер министринин орун басары Курсан Асанов 8-марттагы жүрүштө жалпылап караганда мыйзам бузуу болгон жок деп билдирди. "Бирок коомго жат, каада-салтка туура келбеген маселелер көтөрүлдү. Ички иштер министрлиги бул жаатта иш алып барат.
Бишкекте асманга ок чыгарган жаран борбордогу менчик ыкчам аракет көрүү тобунун (ГБР) кызматкери. Ал өз эрки менен МР-371 КВ үлгүсүндөгү тапанчасын тапшырып берген. Бул тууралуу Ленин РИИБинин басма сөз кызматынан билдиришти. "Учурда курал-жаракка тийиштүү экспертиза дайындалды. Кызматкерге "к алктуу конуштарда ок атуучу куралды колдонуу" беренеси менен сотко чейинки өндүрүш иши уланууда. Учурда тергөө иштери жүрүп жатат", - деп жазылат маалыматта.
Окурман мечитте орун алган уурулук фактысы боюнча маалымат жазып, порталына WһацАпп аркылуу видео жөнөттү. "Биз Дордой мечитинен сумка уурдатканбыз. Ичинде паспорт, айдоочулук күбөлүк жана акча бар болчу. Сумкам жанымда эле турган.
Италиянын «Сериа А» өлкө биринчилигин "Ювентус" багындырды. Массимилиано Аллегри машыктырган команда 21-майда “Кротоне” командасын 3:0 эсебинде уткан. Турнирдик таблицада "Ювентус" 88 упай топтоп, 2-орунда келе жаткан “Ромадан” 4 упайга ашып чемпион болду. “Кротоне” менен болгон беттеште Марио Манджукич 12-мүнөттө эсеп санын ачты. 1-таймдын 39-мүнөтүндө Пауло Дибала таамай болуп эсеп санын 2:0 кылганга үлгүрдү. Оюндун аягына 7 мүнөт калганда Дибаланын чыгарып беришинен соң Алекс Сандро эсеп санын 3:0 кылды. Ошентип “Ювентус” командасы 6-жолу катары менен жана өз тарыхында 33-ирет чемпиондукту багындырды.
Бүгүн, 13-апрелде Жогорку Кеңештин төрагасы Нурланбек Шакиевдин Орусиядагы иш сапары башталды. Бул тууралуу парламенттин маалымат кызматынан кабарлашты. Маалымдалгандай, иш сапардын алкагында алар Санкт-Петербург шаарында өтө турган Көз карандысыз мамлекеттер шериктештигинин Парламенттер аралык ассамблеясынын кезектеги жыйындарына катышат. Андан тышкары, ассамблеяга мүчө мамлекеттердин парламент жетекчилери менен эки тараптуу жолугушууларды өткөрөт.
Чүй облусунун ири унаа жолдорунун четинде турган жайма базарлар алынып жатат. Учурда облустук милиция менен мамлекеттик администрация кызматкерлери жол четиндеги жайма базарларды жок кылуу боюнча рейд өткөрүп жатканын Жол кыймылынын коопсуздугун камсыздоо башкармалыгынан кабарлашты. Рейд 14-августта башталган. Маалым болгондой, рейд азыркы тапта Бишкек-Нарын-Торугарт жолунун Кант шаарына чейинки аймагында жүрүүдө. Ошондой эле Сокулуктан Бишкек шаарына чейинки жол четинде турган жайма базарлар алына турганы айтылды. "Соодагерлер бир жерде аралаштырып сатса болбой турган товарларды сатып жатышат. Мисалы, дарбыз менен унаанын аккумуляторун. Ошондой эле ал жерлерде соода кылгандары мыйзамсыз.
Казакстандын мурдагы вице-министринен коронавирус аныкталды. Ал буга чейин Алматы шаарындагы ооруканаларда иштеп, коронавирус жуктуруп алган дарыгерлер менен жолугушкан. Андан тышкары шаардагы ооруканаларга дагы барган. Маалыматты аталган өлкөнүн саламаттыкты сактоо министри Елжан Биртанов билдирди деп жазышат казак басылмалары. " Камалжан Надыров Саламаттыкты сактоо министрлигинин коомдук саламаттыкты сактоо башкармалыгынын жетекчилик кызматына дайындалмак. Мындан улам ал буга чейин саламаттыкты сактоо вице-министри кызматынан бошотулган. Бир күн мурда андан коронавируска алынган тесттин жыйынтыгы чыгып, вирустун бар экени аныкталды. Камалжан Надыров ооруканага жаткырылды. Мен анын эртерээк сакайып кетишин тилейм", - деген Биртанов. Казакстанда 22-апрель саат 15:00гө карата коронавирус аныкталгандардын саны 2 миң 47ге өсүп, анын 505и айыкты.
"Жарандарыбызды жоопкерчиликке чакырам. Айрым жарандарыбыз чындыкка дал келбеген маалыматтарды таркатып, медиктердин күнү-түнү кылган эмгегин жокко чыгарып жатат", - деп президент Сооронбай Жээнбеков бүгүн, 19-июнда чакан курамдагы Коопсуздук кеңешинин жыйынында билдирди. "Бул илдет жок, бул - ойдон чыгарылган саясат дегендер да жок эмес. Дарыгерлерибиз, кары-картаңдарыбыз каза болууда. Бүгүн дүйнө жүзү бул илдет менен күрөшүп жатат. Ошондуктан дүйнөлүк пандемияга айланды. Мамлекет башчысы катары - ар бир мекендешимди толук жоопкерчиликтүү мамиле кылууга жана өздөрү менен жакындарына кам көрүүгө чакырам", - деди Сооронбай Жээнбеков. Президент "бул илдеттин артынан бийлик акча кылууда, бул илдет жок" деген жоопкерчиликсиз билдирүүлөр бул оорунун бар экендигинен күмөн саноого түрткү болуп жатканын белгиледи. "Буга кошумча, өкмөт мүчөлөрү топтошуп, социалдык дистанцияны сактабай, бет капсыз сүрөткө түшүштү. Бул сүрөт бүт өлкөгө тарады. Мындай нерселер аракеттерибиздин баарын жокко чыгарат", - деди мамлекет башчысы. Ал медиктердин талаптарын бузгандарга айып пул салууну талап кылды. " Бул чаралар өкмөт аппаратынын катардагы кызматкерлерине карата колдонулбашы керек. Алар менимче, башчыларынын буйругу боюнча чыгышкан.
Ырчы Бурул Арунова жолдошу менен ажырашканын, ага үй-бүлөлүк зомбулук себеп болгонун айткан. Ырчы менен жолдошу ушул жылдын январь айында ажырашкан. Бирок эки башка жолго түшсө дагы ырчыга жолдошу тарабынан коркутуулар болуп, тынч жашоо бербей жатканы Арунова тарабынан белгилүү болгон . Бүгүн, 17-июнда Ленин райондук сотунда ырчынын жазган арызынын негизинде соттук отурум болмок. Бирок айыпталуучу тараптын жактоочусу келбегендигине байланыштуу соттук отурум 29-июнга жылдырылды. Ырчынын айтымында, анын ата-энесине дагы жолдошу тарабынан коркутуулар болгон. "Бул адам тарабынан жасалган коркутуулар дагы деле болуп жатат. Акыркы жолу эки күн мурда болду. Азыр айтууга мажбурмун, курсактагы балам 3 айлык кезинде жолдошум ичиме тээп, баланы алдыртасың деген" , - дейт ырчы. Ал эми ырчынын мурдагы жолдошу Эрнис Турсунов : "Мен Бурул менен жашайм, эки жолго түшүп кетпейли деп эркек катары аракеттерди көргөм. Ал эми коркутуулар болуп жатат деген боюнча айтсам, тескерисинче мага коркутуу болгон. Мен Бурулдун деңгээлине түшпөй эле коёюн деп турам. Бурул, анын ата-энеси дагы жакшы адамдар. Бирок эмнеге мындай ишке барып жатканын билбейм, балким, пиар кылып жатат. Мен баланы алдыртуусун каалабайм, тескерисинче менин балам менен болгон мамилемди үзбө деп айткам", - дейт ал.
Кыргызстандын футбол боюнча улуттук курама командасы Бүткүл дүйнөлүк футбол уюмунун (ФИФА) жаңыланган рейтингинде 95-орунду сактап калды. Бул тууралуу Кыргыз футбол союзу жарыялады. Жаңыланган рейтинг бүгүн, 23-июнда жарыяланган. Анда кыргыз курамасы 1232 упай менен 210 мамлекеттин ичинен 95-орунда сакталып калды. Орто Азиядагы башка өлкөлөрдөн Өзбекстан 77, Тажикстан 108, Казакстан 114 жана Түркмөнстан 135-орунга жайгашты.
Ушул жылдын июль айынан тартып өлкө боюнча бала төрөлгөндө берилүүчү сүйүнчү пул алуунун жолу жөнөкөйлөштүрүлдү. Бул тууралуу Эмгек жана социалдык өнүктүрүү министрлигинин басма сөз кызматынан билдиришти. Маалыматка ылайык, 2019-жылдын башынан бери 71 915 балага сүйүнчү акча төлөп берилген. Жөнөкөйлөтүлгөн механизмге ылайык мекемелер аралык маалыматтарды алуу боюнча бардык процесстер автоматташтырылган. Эмгек министрлиги, мамлекеттик каттоо кызматы, калкты каттоо кызматы жана банктын ортосундагы маалымат алмашуу оңой болуп калды. Балага сүйүнчү алуу үчүн арыздарды жарандык актыларды каттоо бөлүмү, калкты тейлөө борборлорунда кабыл алынып, андан соң эмгек министрлигине жөнөтүлөт. Кийин банк аркылуу акча каражаты которулат. Жаңы системге ылайык кайрылган жаран банкта эсебин ачпаса да болот. Азыр банктар транзиттик эсептерди ачкандыктан толук автоматташтыруу мүмкүнчүлүгү пайда болду. Сүйүнчү пул алууга кайрылган жаранга каражат эсебине түшкөнү тууралуу СМС билдирүү жөнөтүлөт.
Шри-Ланкада суу ташкынынан жана жер көчкүдөн улам 4 миң турак жай бузулуп, каза болгондордун саны 101ге жетти. Бул тууралуу бүгүн, 26-майда чет элдик басылмалар жазып чыгышты. Маалыматка ылайык, 18-май күнү нөшөрлөп жааган жаандан улам каза тапкандардын саны 37 адамга жеткендиги тууралуу маалымат тараган. Бүгүнкү күндө жаратылыш кырсыгынан 530 үй кыйрап, каза тапкандардын саны 101 адамга жетти. "Учурда нөшөрлөгөн жаан токтоп, суу ташкындоо коркунучу жок. Жаратылыш кырсыгынан жапа чеккен аймактарды калыбына келтирүү үчүн 2 миллиард доллар керек экенин айтып, Шри-Ланка өкмөтү эл аралык уюмдарга жардам сурап кайрылды.
“Кыргыз өлкөсүндө абийирсиз инвесторлор чоң киреше издеп, элдин ишенимин кыянаттык менен пайдаланып, тиешелүү деңгээлде кам көргөндүн ордуна экологияга олуттуу зыян келтирген учурлар бар” , - деди президент Садыр Жапаров БУУнун Башкы ассамблеясынын 76-сессиясындагы видеокайрылуусунда. Бул тууралуу президенттик апдминистрациядан билдиришти. Ал улуттук мыйзамдарга ылайык, кыргыз бийлиги мындай мыйзамсыз иштерге бөгөт коюп жатканын, ошону менен бирге зыяндуу калдыктарды коопсуз жайларга жайгаштырууну камсыз кылуу, таштандылар менен калдыктарды утилдештирүү сыяктуу экологиялык кесепеттерди өздөрү чечүүгө аргасыз болгонун өзгөчө белгиледи. "Отуз жыл бою Кыргыз өлкөсүндөгү туруктуу өнүгүү көйгөйлөрүн жана климаттын өзгөрүшүнүн таасирин чечүү үчүн эл аралык аренада деңизге чыга албаган тоолуу мамлекеттердин кызыкчылыктарын активдүү илгерилетип келет. Биздин демилгебиз менен БУУнун Башкы ассамблеясынын резолюциясына ылайык, 2002-жыл "Эл аралык тоолор жылы" деп жарыяланган, ошол эле жылы Бишкекте биринчи Глобалдык тоо саммити, ал эми 2018-жылы төртүнчү Дүйнөлүк тоо форуму өткөрүлгөн.
Түркия Республикасынын 90 жылдык мааракесине карата узундугу 13 чакырым 600 метрди түзгөн Мармарай суу алдындагы темир жол тоннелинин ачылыш салтанаты болуп өткөн. Аталган тоннель Стамбулдун Европа менен Азия бөлүгүн туташтырып, дүйнөдөгү эң терең суу алдында салынган тоннелдердин экинчиси болуп саналган. Анткени ал Босфор кысыгынын алдында, 55 метр тереңдикте салынган. Күнүнө 1,5 миллион жүргүнчүнү ташууга ыңгайлашкан. Долбоордун жалпы суммасы 3,3 миллиард еврону түзгөн. Тоннель 2004-жылы курулуп баштаган. Тоннелдин Европа жээгиндеги кире бериш оозу Казлычешмеде, ал эми Азиядагы кире бериш оозу Айрылыкчешмеде жайгашкан.
АКШнын киносынчыларынын улуттук коому 2018-жылдын эң мыкты тасмасын аташты. Мындай маалыматты "Тһэ Һоллыwоод Рэпортэр" басылмасы жазды. Анда белгилүү болгондой, мыкты тасма деген аталышка Кытай режиссёру Хлоя Чжаонун "Чабандес" аттуу тасмасы татыган. Тасманын сюжети Брэди аттуу ковбой жөнүндө уланат. Ал башынан алган жаракатынан улам родеону (үйрөтүлбөгөн аттын же буканын үстүндө кулап кетпей узакка чейин минип жүрүүчү спорттун бир түрү) таштоого туура келет. Ал өткөн жашоосуна кайтып келип, жашоосунун максатын издөөгө аракет жасаганы тууралуу окуялар тартылган. Мыкты тасма боюнча 2-орунду сынчылар мексикалык режиссёр Альфонсо Куарондун "Рома" аттуу тасмасына ыйгарышты.
Президент Сооронбай Жээнбеков бүгүн, 4-июлда саламаттыкты сактоо министри Сабиржан Абдикаримов менен онлайн кеңешме өткөрдү. Анда министр өлкөдөгү эпидемиологиялык кырдаал жана коронавирус инфекциясынын таралышына каршы күрөшүүгө көрүлүп жаткан чаралар тууралуу маалымат берди. Президент Сооронбай Жээнбеков саламаттыкты сактоо тармагынын кызматкерлерин кесиптик майрамы менен дагы бир жолу куттуктады. "Өлкө үчүн эң татаал учурда кесиптик милдетиңерди татыктуу аткарып жатасыздар. Дарыгерлерибиздин чоң армиясы бүгүнкү күндө элибиздин саламаттыгын жана өмүрүн сактоо максатында өз жанын унутуп коюп, айрымдары үй-бүлөсүн, балдарын көрбөй, айлап иш үстүндө болууда. Медиктерибизге терең ыраазычылык билдиребиз", - деп белгиледи президент. Өлкө башчы кырдаалды талдоо жана ыкчам чечимдерди кабыл алуу үчүн өз убагында прогноз кылуунун зарылдыгына министрдин көңүлүн бурду. Бейтаптарды кабыл алуу жана жайгаштыруу алгоритмин зарылдыгына жараша ийкемдүү өзгөртүүгө, бейтаптардын жана дарыгерлердин муктаждыктары жөнүндө так жана өз убагында маалымат берип турууга чакырды. Мамлекет башчысы дагы бир жолу медицина кызматкерлерин мобилизациялоо зарылдыгын белгиледи. "Азыр прессада, социалдык тармактарда, эл арасында дарыгерлердин көйгөйлөрү активдүү талкууланууда. Дарыгерлердин айлык акысы үзгүлтүксүз, өз убагында берилиши керек. Медицина кызматкерлерин тамак-аш менен камсыз кылуу маселесин жеке көзөмөлүңүзгө алыңыз", - деди Жээнбеков. Саламаттыкты сактоо министри Сабиржан Абдикаримов жогорку окуу жайлардын ректорлору менен макулдашуу болуп, медициналык факультеттердин жогорку курстарынын 70ке жакын студенттери ишке тартылганын, дагы 30 студент "Тез жардам" кызматтарынын ишине тартылганын маалымдады. Ошондой эле министр Бишкек шаарында алгачкы медициналык жардам көрсөтүү үчүн 4 стационардык борбордо 7 миң кошумча орундуктар уюштурулуп, ага 3 дарыгер жана 6 медайым жөнөтүлөт дейт. Сабиржан Абдикаримов дары-дармектердин баасын кыйла жогорулатып жибергендердин тизмеси түзүлгөнүн маалымдады.
Түркиянын Конья шаарында өтүп жаткан Ислам тилектештиги оюндарында кикбоксинг боюнча Аброр Хакимов коло байгеге ээ болду. Спортчу 71 килограмм салмак даражада беттешти. Аброр Хакимов 1/8 финалда казакстандык спортчуну, ал эми чейрек финалда түркмөнстандык мушкерди жеңип жарым финалга чыккан.
Тышкы иштер министрлиги Палестина менен Израилдин ортосунда болуп жаткан жаңжалга байланыштуу дагы бир ирет билдирүү жасады. Анда министрлик кырдаалга кооптонуу менен көз салып турганын баса белгиледи. "Кыргыз Республикасы көптөгөн курмандыктарга жана кыйроолорго алып келген Израиль-Палестина жаңжалынын курчушуна кооптонуу жана тынчсыздануу менен көз салып турат.
Бүгүн, 28-декабрда Бишкек шаарында "Кыргыз улуттук электр тармактары" ачык акционердик коомунун имаратында жаңыланган борбордук диспетчердик пункттун ачылышы болуп өттү. Ачылыш аземге биринчи вице-премьер-министр Аскарбек Шадиев , Улуттук энергохолдингдин башчысы Айбек Калиев жана долбоорду каржылаган инвесторлор катышты. Аскарбек Шадиевдин айтуусу боюнча, акыркы 7 жыл ичинде Кыргыз өлкөсүнүн энергетикалык системине 1 миллиард долларга жакын инвестиция тартылган. Буга чейинки борбордук диспетчердик пункт 1991-жылдан бери пайдаланылып келе жаткан. "Диспетчердик пунктка 1991-жылы жабдуулар коюлган. Ал маалыматтарды так көрсөтө алчу эмес, 10 пайызга барабар каталык бар болчу. Буга байланыштуу Казакстанга экспорттолгон электр энергиянын көлөмү тууралуу талаштар жүрүп турган. Учурдагы жаңыланган систем аркылуу бул катачылыктарды жоюп, так маалымат алуу мүмкүнчүлүгүнө ээ болуп жатабыз. Бул Кыргыз өлкөсүнүн энергетика секторуна жакшы колдоо болот деп ишенем" , - деп айтты биринчи вице-премьер-министр. Аталган диспетчердик пункт аркылуу Кыргыз өлкөсүндөгү электр энергиянын жүрүшүн байкоого болот. Диспетчерлер электр энергиянын бардык ички жана тышкы жүрүшүн онлайн түрүндө көзөмөлдөп турушат. Борбордук диспетчердик пунктун жаңылоо иштерин түркиялык "Акай" компаниясы аткарган. Аскарбек Шадиев айткан маалыматтар боюнча, жалпы жаңылоо иштерине 55 миллион доллар каржыланган.
Чүйдүн Аламүдүн районунда алдамчылыкка шектелген жаран кармалды. Бул тууралуу облустук милициядан билдиришти. Маалымдалгандай, кармалган жаран өткөн жылдын август айында өзүн электрик катары тааныштырып, трансформатор орнотуп берем деп аялдан 750 миң сом алып, изин жашырып кеткен. Шектүү алган акчаны өзүнүн карызын жабуу үчүн пайдаланганы белгилүү болду. Ал эми убадаланган трансформатор бир да жолу орнотулган эмес. Мындан улам ушул жылдын 2-декабрь күнү жабырлануучу милицияга арыз менен кайрылган. Анын негизинде алдамчылык фактысы боюнча кылмыш иши козголгон. Кылмышка шектүү табылып, камакка алынды. Ал убактылуу кармоочу жайга киргизилген.
Рио-де-Жанейро шаарында салтка айланган карнавал өтүп жатат. Элдик майрамга айланып, туристтердин кызыгуусун арттырган карнавалдын ачылышы 1-мартта болду. 9-мартка чейин түрдүү костюмдарды кийген музыканттар, бийчилер көрүүчүлөргө өнөрлөрүн тартуулашат. Карнавал эки бөлүктө өтөт. Алгач бий сүйүүчүлөрү өз алдынча катышып, таланттарын сынга коюшат.
Космос мейкиндигин адамзат өздөштүрө баштагандан бери ал жерде жети жарым миң тоннадан ашык таштанды топтолду. Учурда Жердин орбитасында турган 20 миңге жакын жасалма объектилердин 2 миң 700гө жакыны гана активдүү спутниктер. Калгандары иштелип чыккан шаймандар же алардын сыныктары. Космостук таштандылар - бул адам жараткан жана космоско учурган иштөөгө жараксыз объектилер жана алардын талкалануунун натыйжасында пайда болгон сыныктары. Ошондой эле Жонсон атындагы космостук борборунун (НАСАнын бир бөлүгү) сайтында жарыяланган маалыматтарга караганда, орбитада 1ден 10 сантиметрге чейинки 500 миң объект жана 1 миллиметрден чоң 100 миллион бөлүкчөлөр бар. Алардын учуу ылдамдыгы секундасына 7-8 чакырымдан 10-15 чакырымга чейин жетет. Бул октон он эседен ашык. Белгилей кетүүчү жагдай, бул кийинки учурда көйгөй катары каралбай калган, анткени мындан ондогон жыл мурун ойлонулган.
Бишкекте мас абалында 19 жаштагы кызды сүзүп, кийин тебелеп кеткен унаанын айдоочусу ички иштер министринин мурдагы орун басары Нурбай Касымбаевдин уулу экени айтылууда. Бул маалымат боюнча Бишкек шаардык ички иштер башкы башкармалыгына кайрылганыбызда, алар бул маалыматты тастыктоодон да, жокко чыгаруудан да баш тартышты. Айта кетсек, буга чейин Бишкек ШИИББинен мас абалындагы 25 жаштагы айдоочу 19 жаштагы кызды 20 метрдей жерге ыргыта сүзүп, кийин тебелеп кеткенин кабарлашкан. Жаракат алган кыз ошол жерден каза болгон.
Бүгүн, 15-марттагы Жогорку Кеңештин жыйынында аскердик кызмат өтөөнү 12ден 14 айга жана аскердик келишимдин мөөнөтүн 5 жылдан 10 жылга узартуу боюнча мыйзам долбоору биринчи окууда каралды. Ага ылайык, мыйзам долбоору аркылуу жогорку аскердик окуу жайларды аяктаган адамдардын контракт боюнча аскерди кызмат өтөө мөөнөтүн 5 жылдан 10 жылга узартуу, ошондой эле коргоо маселелерин тескеген ыйгарым укуктуу мамлекеттик органдын жетекчисине муктаждык жаралган учурда аскерди 14 айга чейин алып калууга укук берүү сунушталууда. Мыйзам долбоорунун демилгечиси - министрлер кабинетинин төрагасы. Талкуу маалында депутат Эмил Жамгырчиев аскер кызматчыларынын арасындагы бири-бирине үстөмдүк кылуу мамилелерине жол бербөө керектигин баса белгилеп, бир жылдык аскер кызматын дагы 2 айга узартуу сунушун кайра карап чыгууга чакырды.
Москвада адамдарды акча алмаштыруу менен алдап кеткен ири уюшкан кылмыштуу топтун бети ачылды. Жалпысынан алар 250 миллион рублдан ашык уурдашкан. Бул тууралуу "База" Тэлэграм-каналы билдирди. Маалыматта, кылмыштуу топ 2022-жылдын апрель айынын башында пайда болгондугу тууралуу айтылат. " Анын негиздөөчүлөрү 41 жаштагы Ш.Д. жана 36 жаштагы Ш.М. болгон. Алар Борбордук банк тарабынан киргизилген алмашууга тыюу салуудан улам валютага болгон чоң суроо-талапка көңүл буруп, кошумча акча табуу чечимин чыгарышкан. Кийинчерээк аларга дагы бир нече адам кошулган. Жалпысынан кылмыштуу топко кеминде 13 адам кирген (алардын арасында аял киши бар). Уюшкан кылмыштуу топтун дээрлик бардык мүчөлөрү Кыргыз жарандары болгон ", — деп айтылат маалыматта. Акча алмаштыруу операцияларына жамынып топтун мүчөлөрү акчаны алып (көбүнчө эсептөө үчүн) качып кетишкен. Ошол эле учурда топтун милдеттери так бөлүштүрүлгөн: катышуучулардын бир бөлүгү акчаны алмаштырууну каалаган адамдарды издөө менен алектенишсе, башкалары түздөн-түз алмаштырып, ал эми үчүнчү топ кайтаруу ишин аткарган. Учурда жети адам кармалды (алардын алтоо камакка алынды, бирөө айрым аракеттерге тыюу салынды). Аларга кылмыш-жаза кодексинин "кылмыштуу чөйрөнү уюштуруу" беренеси боюнча кылмыш иши козголду.
Бүгүн, 19-октябрда Грециянын Лутарки шаарында күрөш боюнча ардагерлер арасындагы Дүйнө чемпиондугу старт алды. Дүйнө чемпиондугуна 70 килограмм салмакта катышкан Талант Бегалиев жарым финалга чейин жетип, жарым финалда литвалык балбан менен кез келди. Талант Бегалиев активдүү күрөшүп 2:1 эсебинде алдыда келе жатканда атаандашы жаракат алып, күрөштү андан ары уланта албай калды. Муну менен Талант Бегалиев Дүйнө чемпиондугунун финалына чыкты.
Алматы шаарында кулап, кырсыкка кабылган учактын капитаны Марат Муратбеков дагы каза болгондордун тизмесинин катарына кирди. Бул тууралуу казакстандык маалымат булактары жазышууда. 27-декабрда таңга маал Алматы шаарынын жанына учак кулап, кырсык болгон. Кулаган учактын ичинде 95 жүргүнчү жана экипаждын беш мүчөсү болгон. Казак бийлиги кырсыктан 14 адам каза тапканын жана 66 киши ар кандай жаракаттардан улам ооруканага жеткирилгенин кабарлаган. 28-декабрь Казакстанда кырсыкка байланыштуу аза күтүү күнү деп жарыяланды.
Кыргыз Эл акыны Жеңишбек Жумакадыр камактагы төкмө акын Болот Назаровго арнап ыр чыгарды. Анда ал акындын камалышы боюнча нааразычылыгын билдирип, бийликке кайрылган. Тизгинди колго алдыңар билдик, Тизмелеп камап салдыңар билдик. Акыйкат айтып койгону үчүн, Акынды мынча чандыңар бийлик. Эмгекти күтсөк, эрмектеп баарын, Эмне эле болуп калдыңар бийлик? ***** Өчсө да жарык макулбуз бийлик, Өчпөгөн бирок атуулбуз бийлик. Өңгөнү билбейм, эзелтен бери, Өнөрсүз жарды, жакырбыз бийлик. Өткөнгө өчтү өчүргөн жакшы, Өтүнүп айтып жатырбыз бийлик. ***** Убада берип сый алдың бийлик, Убара тартып сыналдың бийлик. Уруулар канча миллион жеген, Уурудай көбүн чыгардың бийлик. Болгондур ката, жаш болбос ким бар, Болотту эми чыгаргын бийлик. ***** Кечирим сооп тандагын бийлик, Кеч болгон жолго барбагын бийлик. Караган күн да тез эле батат, Кара так болуп калбагын бийлик. Түштөгү күлкү өңдө ый дешет, Түшүнөсүңөр ал жагын бийлик! ***** Сый күткөн жерден уу алдым бийлик, Уу күткөн жерден сый алдым бийлик. Бир ишиңерге кубандым бийлик, Бир ишиңерден уялдым бийлик. Бололу бирге сурандым бийлик, Болотту эми чыгаргын бийлик. Учурда бир катар маданият өкүлдөрү жогорудагы ырды социалдык тармактагы баракчалары аркылуу бөлүшүп, Болот Назаровдун камакта калтырылышына нааразычылыктарын билдиришүүдө. Эске салсак, Болот Назаровдун ишине байланышкан соттук отурум 19-январда Чүй облусунун Москва райондук сотунда каралган. Анда мамлекеттик айыптоочу Назаровду 10 жылга эркиндигинен ажыратууну суранганын жактоочусу Бакыт Автандил билдирген.
Быйыл Жогорку Кеңештин ВІ чакырылышынын ыйгарым укуктарынын мөөнөтү аяктайт. Парламенттик шайлоо 2020-жылдын 4-октябрына белгиленген. Азыртадан баштап партиялар иштерин жандандырууда. Коомчулукта дагы партиялардын тизмелери, кайсы саясатчы кайсы партия менен парламенттик шайлоого аттанары талкууланууда.  порталы "Жогорку Кеңештин азыркы чакырылышындагы партиялардын кайсынысы кийинки чакырылышка шайланып келүүгө моралдык укугу бар?" деген собол салды. Экс-министр Нурланбек Шакиев негизинен 120 депутаттын баарысынын эле кийинки чакырылышка барууга укугу бар деген пикирде. "Жогорку Кеңештеги азыркы партиялардын дээрлик көпчүлүгү шайлоого барууга ар тараптуу чама-чаркы жетишпейт. Ошон үчүн азыркы депутаттардын көпчүлүгү башка партиялар менен барышат. Деги эле бизде партиялык принцип, идея, позиция деген түшүнүк жок. Жеке кызыкчылыктар, саясий чайкоочулук күч. Карасаңар бүгүн Жогорку Кеңештеги депутаттардын жарымы ар жолку чакырылышта ар кайсы партия менен келишкендер. Ошон үчүн жекече суроолор болушу керек. Шайлоо алдында элге берген убадаларын эң көп болсо 20 пайызга аткарышты. Эл "Кана өткөндөгү убадаңарды аткаргандыгыңар?" деп сурайт да. Анан бизде депутаттар көбүнчө ач-кыйкырык, куру убадаларды, популисттик маанайдагы сөздөрдү айтыша берет. Ал эми депутаттын негизги милдети болгон мыйзам чыгаруу ишин унутуп коюшат. Андыктан кайдагы моралдык укук?
Президент Садыр Жапаров аз камсыз болгон жарандар үчүн электр энергиясына тарифтерди төмөндөтүү боюнча жарлыкка кол койду. Бул тууралуу президенттин администрациясынын басма сөз кызматынан билдиришти. Президент Садыр Жапаров 26-ноябрда Коопсуздук кеңештин жыйынында аз камсыз болгон жарандарга электр энергиясы үчүн тарифтерди төмөндөтүүнүн механизмдерин иштеп чыгууну тапшырган. Бул жарлыктын максаты жана милдети 16 жашка чейинки балдары бар муктаж болгон жарандарга (үй-бүлөлөргө) социалдык маанидеги товарларга баалардын өсүшү шартында даректүү социалдык колдоо көрсөтүү болуп саналат.
порталында “Эх, досум!” долбоору старт алды. Анын алгачкы коноктору ырчылар Темир Дамирбеков жана Нияз Абдразаков болушту. Алар 6-7 жылдан бери чыгармачылыктагы мыкты достордун катарын толуктап келишет.
Бүгүн, 24-сентябрда Азербайжандын Баку шаарында өтүп жаткан дзюдо боюнча Дүйнө чемпиондугунун 5-мелдеш күнү өтүүдө. Анда Кыргыз өлкөсүнөн Фарух Булеркулов күч сынашууда. Фарух Булеркулов 90 килограммга чейинки салмак ченинде күрөшүүдө. Ал алгачкы беттешин 1/16 финалдын алкагында өткөрүп, Бириккен Араб Эмираттарынын спортчусу Михаил Марчитан менен кездешти. Беттештин аягына 7 секунд калганда Фарух Булеркулов ийгиликтүү ыкма колдонуп, атаандашын иппон менен утуп алды. Муну менен Фарух Булеркулов мелдештин жарым чейрек финалына өтүп, эми орусиялык Хусен Калмурзаев менен беттешет. Айта кетсек, аталган мелдеш 20-сентябрда старт алып, 4 салмак ченинде жеңүүчүлөр аныкталган.
Чүй облусунун Кемин районунун Чоң-Кемин өрөөнүндөгү Көк-Жар токоюнда өрт чыкты. Бул тууралуу ӨКМнын басма сөз кызматынан билдиришти. Маалыматка ылайык, өрт жарандардын шалаакы жана кайдыгер мамилесинен улам келип чыккан. "Тилсиз жоо менен күрөшүп, өрттү өчүрүү үчүн ӨКМнын куткаруучулары күн-түн дебей күрөшүп жатышат. Жаратылыш шарты катаал бул аймакта өрт менен күрөшүү чоң эмгекти талап кылып, куткаруучулар ондогон чакырымды жөө басып өтүүдө. Кургакчылыктан улам токойлордогу жана тоо боорундагы чөптөр куурап, өрттүн келип чыгуу коркунучу өтө жогору. Мындай шартта өрт коопсуздугун сактап, табият кырсыктарынын келип чыгышына жол бербөөңүздөрдү өтүнөбүз. Дал ушундай этиятсыздыктан келип чыккан өрт жакында эле Түркия мамлекетине эбегейсиз чоң чыгым алып келип, ондогон адам каза таап, миңдеген гектар токойду жок кылды.
Ысык-Көл облусунун Жети-Өгүз районунда 2019-жылы 6-майда 15 жаштагы кыз көз жарган . Бул окуяга кыздын кошунасы шектелип, тергөө иштери жүрүп жаткан. 2019-жылдын 17-августунда Жети-Өгүз райондук сотунун чечими менен бул кылмыш иши өндүрүштөн кыскартылган. Бул тууралуу облустук милициядан билдиришти. Маалыматка ылайык, кылмыш иши эки тараптын элдешүүсүнөн улам кыскартылган. Ал эми Жети-Өгүз райондук үй-бүлө жана балдарды коргоо бөлүмү кыз учурда кечки окуу классында билим алып жатканын, наристени жеңеси камкордукка алып, бирге багып жатканын билдирди. Окуянын чоо-жайы: Окуя Жети-Өгүз районунда катталган. 15 жаштагы кыз 6-майда Каракол шаарындагы төрөт үйүндө эркек бала төрөгөн. Бул окуя Кылмыштардын жана жоруктардын бирдиктүү реестрине катталып, териштирүү иштери башталган. Алдын ала маалыматтар боюнча кыздын ата-энеси да анын кош бойлуу экенин билишкен. Ошондой эле алар тарабынан арыз келип түшкөн эмес. Кыздын апасы класс жетекчиге кызынын буту сынып, Бишкек шаарында дарыланып жатканын айтып, дарыгерден алынган маалым катты алып барып берген. Кыз мектепке 7 айлык кош бойлуу болгонуна чейин келип жүргөн. Анын дене-мүчөсү толмочураак болгондуктан эч ким байкаган эмес.
26-27-июль күндөрү президент Сооронбай Жээнбеков менен Тажикстандын президенти Эмомали Рахмон жолугушту. Тышкы иштер министри Чыңгыз Айдарбеков эки президенттин жолугушуусунда эмнелер талкууланганын журналисттерге айтып берди. "Эки тарап боордош элде карама-каршылыктар, чыр-чатак болбош керек деп айтышты. Президенттер Исфара шаарында кеңейтилген жана чакан форматта сүйлөшүүлөрдү өткөрүштү. Күн тартибинде бүт актуалдуу маселелер талкууланып, жакшы жыйынтыкка келишти. Андан соң Тажикстандын президенти иш сапары менен Чолпон-Ата шаарына келди. Алар күн тартибиндеги маселелерди карап, ар бир пункт боюнча тиешелүү иш-чараларды пландашты. Иш-чаралар жакын арада өкмөттүн деңгээлинде ишке ашырыла баштайт. Мамлекет башчылар делимитация маселелери боюнча укуктук негиз боюнча сүйлөшүштү. Бул багыт боюнча тиешелүү делимитация менен алектенген өкмөттөр аралык комиссия сүйлөшүүлөрдү өткөрүшөт.
2019-жылдагы Азия кубогуна тандоо оюндарынын алкагында 5-сентябрда Бишкек шаарындагы Дөлөн Өмүрзаков атындагы стадиондо өтүүчү Кыргыз-Мьянма беттеши токтотулду. Бул тууралуу бүгүн, 4-сентябрда футбол боюнча Кыргыз өлкөсү-Мьянма беттешинин алкагындагы маалымат жыйында белгилүү болду. Мындай чечимди Кыргыз Республикасынын премьер-министри Сапар Исаков кабыл алган. Беттештин токтотулганынын себебин оюн учурунда террордук акт уюштурулушу мүмкүн деген кооптонуу менен түшүндүрүштү. Ал эми оюнду көрүү үчүн билет сатып алган жарандар футбол федерациясына келип акчаларын алып кетүүгө болот. Эске сала кетсек, учурда интернет булактарындагы Мьянмада орун алып жаткан кырдаал коомчулукта резонанс жаратууда. Маалыматтарда Мьянмадагы мусулмандар буддисттер тарабынан массалык түрдө кырылып жатат деген пикирлер таратылууда. Дүйнө коомчулугу учурда аталган маалыматты кызуу талкуулап, БУУ башчылыгынан кырдаалга кийлигишүүнү талап кылышууда.
Бүгүн, 11-майда Жогорку Кеңештин комитет жыйынында депутат Саматбек Ибраимов мугалимдердин айлыгы тууралуу маселе көтөрдү. Билим берүү жана илим министри Каныбек Исаков мугалимдердин айлыгы үзгүлтүккө учурабай турганын айтты. "Коронавируска байланыштуу 9-класс жана 11-класстардын бүтүрүүчүлөрүнүн мамлекеттик сынактарды тапшыруу форматы быйыл жылдагыдан айырмаланат. Алардын жалпы жетишкендиктерин эске алуу менен атайын түзүлгөн предметтик мамлекеттик комиссия экзамендик бааларды коёт. Билим берүү жана илим министрлиги мындай чечимди биринчи кезекте окуучулардын коопсуздугу, саламаттыгы үчүн кабыл алды.
Бүгүн, 26-май күнү Чүй облусунун Арашан айылында Президенттин кубогуна арналган 13-14 жаштагы балдар арасында эркин күрөш боюнча өлкө турнири орун алды. Бул тууралуу Жаштар иштери, дене тарбия жана спорт боюнча мамлекеттик агенттиги билдирди. Маалым болгондой, мелдеш 14 салмак ченинде өткөрүлдү. Ага өлкөбүздүн бардык аймактарынан 177 спортчу келип катышты.
Кандай аялды идеалдуу десе болот? Эркектер аялдардан эмнени издешет? Аялды эркектер табитине карап тандашат. Психологдордун айтымында, көбү өзүндө төмөнкүдөй сапат, мүнөздөрдү алып жүргөн аялдарды баалайт.
Кыргыз Республикасынын чек арачылары аткезчилик жол менен ташылып бараткан 100 миң куту тамекини кармашты. Бул тууралуу Мамлекеттик чек ара кызматынын басма сөз кызматы бүгүн, 21-майда кабарлады. “Өлкөнүн чек ара кызматы Улуттук коопсуздук мамлекеттик кызматы менен биргеликте “Бирлик-2018” чек ара операциясын жүргүзүшүп, Талас облусунун Манас районунда орун алган “Чоң-Капка унаа жолу” көзөмөл-өткөрмө жайынан тиешелүү документтери жок жүк менен бараткан Мерседес-Гигант үлгүсүндөгү унааны кармашкан. Текшерүү учурүнда унаада жалпы баасы 5 миллион сомдук 100 миң куту ар кандай маркадагы чылымдар бар экени аныкталган. Унаа Кыргыз жеринен Казакстан аркылуу Орусияга бара жаткан. Чылым кутуларынын көпчүлүгүнө Тажикстандын акциздик маркасы чапталган. Жүктү коштоп бара жаткандардын жанында эч кандай документтер болгон эмес, ошондой эле жүк кайдан келе жаткандыгын да айта алышкан эмес. Жүктү тиешелүү документтери жок өткөрүүгө аракет кылган Кыргыз өлкөсүнүн үч жараны жана Орусиянын бир жараны кармалган.
Өкмөт башчы Мухаммедкалый Абылгазиев Бишкекте жайгашкан СИЗО, түрмөлөр шаардын четине көчүрүлө турганын айтты. Бул тууралуу ал бүгүн, 14-ноябрда Жогорку Кеңештин жыйынында билдирди. Анын айтымында, 2020-жылы СИЗО, түрмөлөрдү көчүрүү иши башталат. "Бул ишке акча каражаты каралат. Жумушчу топ түзүлгөн, алар сунушту даярдап жатышат. Демилгени депутаттар колдойт деп ишенем.
Ош шаардык соту мас абалында көчөдө чыр салган милиция кызматкерине 500 миң сом айып салды. Бул туурасында шаардык соттун чечиминде айтылат. “ Кылмыш-жаза кодексинин 338-беренесинин 2-бөлүмүнүн 2-пункту менен күнөөлүү деп табылып, ал боюнча 500 миң сом айыпка кириптер кылынсын", - деп жазылат анда. Андан тышкары, мамлекеттин пайдасына 2500 сом процесстик чыгымды төлөөгө милдеттендирген. Белгилей кетсек, үстүбүздөгү жылдын май айында көчөдө мастыгынан улам баса албай калган милиция кызматкеринин жай тургундар менен урушуп жаткан видеосу тараган.
Бишкек шаарынын мэриясы баш аламан соода-сатык менен күрөшүүнү улантууда. Бул тууралуу аталган мекемеден маалымдашты. Билдирүүдө айтылгандай, Октябрь администрациясы шаардык жана райондук кызматтар менен биргеликте жума сайын райондун аймагында мыйзамсыз көчө соодасын токтотуу боюнча рейддик иш-чараларды өткөрүп турат. Октябрь районунун башчысы Азамат Дороевдин тапшырмасы боюнча "Тазалык" муниципалдык ишканасы, Октябрь районунун ички иштер башкармалыгы, Бишкек шаарынын мэриясынын көрктөндүрүү жана жерди пайдаланууну көзөмөлдөө боюнча муниципалдык инспекциясы "Ынтымак-2" сейил багында мыйзамсыз баш аламан соода-сатыкка каршы текшерүү жүргүзүштү. Рейддин жыйынтыгы боюнча 20 баш аламан соода-сатык түйүнү, 10 штендер алынды.
Чүй облусунун аймагында жүргүзүлгөн рейддин алкагында жолду туура эмес кесип өткөн 93 жөө жүрүүчүгө айып салынды. Бул тууралуу бүгүн, 22-октябрда Чүй ОИИББинин Жол кыймылынын коопсуздугун камсыздоо бөлүмүнөн маалымдашты. Чүй облусунда 16-октябрдан 22-октябрга чейин жүргүзүлгөн "Жөө жүргүнчү" рейдинин алкагында жолдон туура эмес өткөн адамдар жана аларды жолдон өткөрбөй койгон айдоочуларды аныктоо иш-аракеттери жүргүзүлдү. "Акыркы учурда жөө жүрүүчүлөрдүн катышуусундагы жол кырсыктарынын саны өстү. Аны алдын алуу максатында өткөрүлгөн рейддин алкагында жөө жүрүүчүлөргө жана айдоочуларга жолдо жүрүүдөгү эрежелерди сактоого чакырдык.
Ажылык сапарга бара турган кыргызстандыктар эмдөөдөн өтүшү керек. Бул тууралуу Мусулмандардын дин башкармалыгынан билдиришти. Белгиленгендей, зыяратчылар 26-апрелден 8-майга чейин менингитке жана сасык тумоого каршы вакциналарды алышы керек. Ошол эле учурда коронавируска каршы эмдөөнүн сертификаты дагы талап кылынат. Эске салсак, быйыл ажылык сапар июнда башталат.
Депутат Саматбек Ибраев өкмөт жана Жогорку Кеңештин ортосунда талаш-тартыш жараткан финансы технологиясы боюнча мыйзам долбоорун кайрадан жыйында көтөрүп чыкты. Ал жакында Бишкек эл аралык борбору тууралуу мыйзамдын долбооруна кол коюлуп, ошонун негизинде финтех мыйзамын өнүктүрүү боюнча мыйзам киргендигин айтты. “ Мыйзамды кабыл алууга толук күчүбүздү жумшасак деген оюбуз бар. Бул мыйзам эмне алып келет? Биринчиден, банк системасын санариптештирип, инновациялык технологияларды талап кылат. Пенсиялык системаны реформалоо жана улуттук валюта курсун турукташтырууга алып келет”, - деп билдирди ал.
Ош шаардык ички иштер башкармалыгынын Ак-Буура милиция бөлүмүнүн криминалдык милиция кызматы тарабынан дайынсыз жоголгон Салиева Муножат Абдукахаровна изделүүдө. Бул тууралуу Ош ШИИБинин басма сөз кызматынан билдиришти. Ал 2019-жылдын 15-июль күнү Кара-Суу районунун аймагында жашаган өз үйүнөн чыгып кеткен боюнча дайынсыз жоголгон. Криминалдык милиция кызматы жогорудагы кыздын жүргөн жерин аныктоо максатында кайрадан коомчулуктан жардам сурап кайрылат. Дайынсыз жоголгон Муножат Салиева 2002-жылы туулган, бою 165-170 сантиметр. Ошол күнү үстүндө кара-ак түстөгү жемпир, кара шым жана кара түстөгү бут кийим менен жүргөн. Айрымдар кызды ошол күнү Ош шаарынын Масалиев кең көчөсүнөн көрүшкөнүн айтышкан.
Орусиянын Хабаровск крайында дайынсыз жоголгон АН-26 учагынын кулаган жерине куткаруучулардын алгачкы тобу жетти. Бул тууралуу аталган өлкөнүн басылмалары жазды. Маалыматка ылайык, алар учактын кулаган жерине жетүү үчүн бир нече саат убакыт кетиришкен. Себеби катуу шамалдан улам абадагы операцияларга тоскоолдук жаралган. Мындан тышкары, куткаруучулар экипаж мүчөлөрүнүн сөөктөрүн табышкан. Кечээ, 22-сентябрда АН-26 учагы Хабаровсктон 38 чакырым алыстыкта радардан жоголгон .
Бишкекте аба ырайы суук боло баштагандан бери туруктуу жашаган жери жок адамдар үчүн баш калкалоочу жайлар күчөтүлгөн режимде иштеп жатат. Бул тууралуу Бишкек шаардык мэриясынын басма сөз кызматынан кабарлашты. Маалыматка ылайык, 18-ноябрда Свердлов районунун акими Мурат Осмонов Фере көчөсү, 34А дарегиндеги баш калкалоочу жайдын ишин текшерди. Үй-жайсыз адамдар өздөрү келип, жөн гана тамактанып, жылынып кетишет, айрымдары түнөп калышууда. Коопсуздук үчүн милиция кызматкерлери, үй-бүлөлүк медицина борборлорунун дарыгерлери жана медайымдары борбордогу бардык баш калкалоочу жайларда ар дайым нөөмөттө болуп, керектүү медициналык жардамдарды системдүү түрдө көрсөтүп турушат. 18-ноябрга карата Свердлов районундагы баш калкалоочу жайда 55ке жакын адам убактылуу жашайт. Эскерте кетсек, имараттын ичи жаңыланып, айнектери салынып, электр жарыгы, шып жана пол, керебеттер оңдолгон.
порталынын "Суперстан" бөлүмүндө "Төрөттөн кийин төшөктө..." деген тема талкууга алынууда. Теманы ачкан колдонуучунун суроосу: "Мен жакында эле экинчи наристелүү болдум. Төрөт учурунда жатыным айрылып кетип, көп кыйналдым. Эми күйөөм менен жатканда оору күчөп жатат. Жамаган жер бир аз кызыл болуп, катуу ооруйт, күйөөмө айткандан уялып жатам. Туура эмес тигип коюшканда ушундай ыңгайсыздык жаралабы, күйөөмдүкү такыр батпай жатат". Темага калтырылган жооптор: "Көрбөгөндөн кийин айтуу кыйын. Ошого тезирээк гинекологго барып көрүнүшүңүз керек. Өзүңүз да кыйналбайсыз, ойлонбойсуз, ишенимдүү да болот". "Гинекологго барсаң атайын свеча болот, ошону жазып берет. Аны алгандан кийин оорубай калат". "Кыркыңызды чыгарып, андан соң кошулуш керек эле. Ошондо айрылган жатыныңыз бүтөлөт болчу. Эми гинекологго барышыңыз керек". "Мындай кыйынчылыкты Кудайым аялга гана берип коюптур. Күйөөңүзгө ачык айтып, түшүндүргөнүңүз оң".
29-апрелде төрөлгөндөр ишине так, пунктуалдуу болушат. Материалдык баалуулуктарды баалашат. Акча чогултууда жакшы жыйынтык чыгарышат. Ошондой эле үнөмдөп, сарамжалдуу пайдаланышат. Мырзалар эмгекчил болсо, айымдар өзгөчө назиктиги менен айырмаланышат. Бийкеч жылдыз белгисинин алдында төрөлгөндөр менен тил табышуу жеңил болсо, жаачылар менен жылдыздары келишпейт. Карьера жаатында эмгекчилдигинин аркасынан жакшы ийгиликтерге жетишет.
Дин аалымы Абдышүкүр Нарматов 1968-жылы 8-февралда Баткен облусунун Кара-Бак айылында жарык дүйнөгө келген. Ал 1985-жылы мектепти бүтүрүп, 1989-1993-жылдары Ташкенттеги "Имам Бухари" университетинен, 1993-2000-жылдары Египеттеги Каир шаарынын "Аль-Азхар" университетинен шарият жана фикх илимдери боюнча билим алган. 2003-2006-жылдары "Алтын муун" кайрымдуулук фондунун мүдүрү, 2000-жылдан 2016-жылдын март айына чейин Кыргыз мамлекетиндеги Ислам университетинин ректору кызматын аркалап келген. 2014-жылы 4-мартта Абдышүкүр Нарматов Аалымдар кеңешинин төрагасы кызматына шайланган. “Ислам негиздери”, “Бейиш жолу”, “Жашооңду өзгөрт”, “Өчпөс өмүр” китептеринин автору. Беш кыз, эки уулдун атасы.
Бүгүн, 27-апрелде Жогорку Кеңештеги "Ата Мекен" фракциясынын жыйынында Коопсуздук кеңештин жыйынында каралган коррупция менен күрөшүү боюнча кабыл алынган чаралар жөнүндө маселе каралууда. Жыйында депутат Каныбек Иманалиев укук коргоо органдарынын маалыматына таянып, коррупция менен күрөшүүнүн бир гана пайызы ачылып жатканын сынга алды. "Коопсуздук кеңеште президенттин айтканын колдойбуз. Бирок укук коргоо органдары коррупция менен күрөшүүдө ишти жай алып барып жатышат. Өзбекстанды карагылачы, президенти айтары менен жыйынтык чыгып жатат. Кыргыз мамлекетинин бюджетинин жалпы көлөмү 2 миллиард доллар болсо, коррупциянын көлөмү 4 миллиард доллар экен.
Ош облусунда нөшөрлүү жаан-чачындан улам бир катар аймактарда сел жүрүп, турак үйлөрдүн короолорун суу каптады. Ошондой эле электр жарыгы үзгүлтүккө учураганын Өзгөчө кырдаалдар министрлигинен билдиришти. Маалым болгондой, 27-майда саат 19:30 чамасында Өзгөн районунун Салам-Алик айыл өкмөтүндө кокту-колоттордон келген сел суулар Кош-Этер айылынын ички чарбалык жолдорун каптап, 1 турак үйгө суу кирди (кум аралаш масса каптаган) жана 18 турак үйгө кооптулук жаралды. Турак үйлөрдүн тургундары туугандарыныкына көчүрүлдү. Ошондой эле Алтын-Булак айыл өкмөтүнүн Чечебай айылында ички чарбалык жолдун 150 метр аралыгын жана 20 турак үйдүн короосун каптаган. Ал эми саат 20:15 чамасында Кара-Кулжа районунун Кара-Кочкор айыл өкмөтүндө жааган жаандын кесепетинен кокту-колоттордон келген сел суулары сайга батпай Сары-Булак айылынын Таштак тилкесинде 1,5-чакырым ички чарбалык жолду каптаган. Ошондой эле Ылай-Талаа айылында "Суу чарба башкармалыгынын" балансындагы эгин сугаруучу каналынан суу ашып 25 турак үйлөрдүн короо жайларын каптаган. Ылай-Талаа жана Чалма айылдарында электр жарыгы өчүп, райондук электр тармактар ишканасы тарабынан оңдоо иштери жүргүзүлүүдө. Жерине райондук өзгөчө кырдаалдар бөлүмдөрүнүн кызматкерлери, аким жана алардын орун басарлары тартылган.
Европада эң ири кара куурай фермасы жок кылынды. Бул тууралуу чет элдик басылмалар жазып чыгышты. Маалыматка ылайык, Испания бийлиги жалпы суммасы 108 миллион долларды түзгөн 415 миң кара куурай өсүмдүктөрүн жок кылып, үч кишини камакка алды. Наварра түндүк аймагындагы айылда 67 гектар аянтты ээлеген 11 жер тилкесинен турган плантация жайгашкан. 50 тоннадан ашык өсүмдүк каннабидиолду кайра иштетүү үчүн кампада кургатылган. Ал тынчсыздануу, уйкусуздук жана ушул сыяктуу шарттарды дарылоо үчүн көп колдонулган психоактивдүү эмес кошулма. Аны сатуу жана керектөө Европанын көпчүлүк аймактарында мыйзамдуу, бирок Испаниянын мыйзамына ылайык, кара куурай өсүмдүктөрүн текстиль сыяктуу өнөр жай максаттар үчүн өстүрүүгө тыюу салынат.
Башкы прокуратура 5-июнда Бишкек—Кара-Балта жолун куруу учурунда мамлекетке 104 миллион сом зыян келтирилгенин билдирди. Маалыматка ылайык, башкы көзөмөл органы тарабынан Транспорт жана коммуникациялар министрлиги ишке ашырып жаткан "Бишкек—Кара-Балта авто жолун реконструкциялоо" долбоорунун алкагындагы иштердин көлөмү текшерилген. "Натыйжада көчөгө жарык бере турган 450 темир мамы, 36 парапет, эки аялдама, темир торлор, асфальт бетону жана башка мүлктөр жетишсиз болуп чыкты. Ошондой эле асфальт жука төшөлгөнү аныкталды. Жалпысынан мамлекетке 104 миллион 81 миң 600 сом зыян келтирилген", - деп айтылат маалыматта. Бул факты боюнча Кылмыш-жаза кодексинин 337-беренеси (Кызмат абалынан кыянаттык менен пайдалануу) жана 245-беренеси (Коммерциялык же башка уюмдардын кызматкерлеринин ыйгарым укуктарын кыянаттык менен пайдаланышы) боюнча кылмыш ишин козголгон.
Бүгүн, 3-июлда Орусияда өтүп жаткан футбол боюнча Дүйнө чемпиондугунда плей-оффко чыккан командалардын оюну уланат. Анда чейрек финалга чыгуу үчүн акыркы 2 жолдомо ойнотулат. Учурда чемпиондук тактыга күрөш жүргүзүү үчүн Европа жана түштүк америкалык курама командалар гана калды. Кечки саат 20:00дө Ф тайпасынын жеңүүчүсү - Швеция менен Е тайпасынан экинчи орунду Швейцария командаларынын беттеши Санкт-Петербург шаарынын "Крестовский" стадионунда өтөт. Бул оюнга словениялык Дамир Скомина калыстык кылмакчы. Ошондой эле 4-июлга караган түнү саат 12:00дө Н жана Г тайпаларынын өкүлдөрү Колумбия менен Англия курама командаларынын оюну орун алмакчы. АКШлык Марк Гейгер калыстык кылган бул беттеш Москва шаарындагы "Открытие Арена" стадионунда өтөт. Уткан командалар чейрек финалда бири-бири менен бет келишсе, утулганы чемпионат менен кош айтышат.
Сузак районунда мугалимдин окуучуну башка чаап урушуп, ургулап жаткан видеосу тарап , талкууга алынган. Кийинчерээк кол көтөргөн мугалим иштен алынары маалым болгон. Аталган окуя боюнча порталына билим берүү жана илим министри Алмазбек Бейшеналиев төмөнкүлөрдү билдирди. " Албетте, мугалим окуучуга кол көтөрбөөсү керек эле. Бирок коомдо мугалимди ушундай абалга жеткирген да жагдайлар болуп калуусу мүмкүн экенин унутпоо керек. Мынчалык деңгээлдеги окуяга тарбиянын тайкылыгы себепкер болду деген пикирдемин. Тарбия билим берүү мекемесинен эмес, үй-бүлөдөн, чөйрөдөн башталып, бала бакча, мектеп жана университеттен калыптанат. Эгер баланын үй-бүлөсүндө жакшы тарбия берилген болсо, бул окуя болмок эмес. Мугалим дагы ачууга алдырбай сабырдуулук кылып, окуучунун ата-энеси, мектеп администрациясы менен кеңешип, көйгөйдү тынч чечип койсо болмок" , - деди министр.
Өлкө башчы Садыр Жапаров Түркиянын вице-президенти Фуат Октайды кабыл алды. Президенттик аппараттын маалымат кызматынан билдиришкендей, тараптар эки тараптуу кызматташтыктын актуалдуу жана алгылыктуу маселелери боюнча пикир алмашышты. Мамлекет башчысы дипломатиялык алакалар түзүлгөндөн бери Кыргыз өлкөсү менен Түркия эки тараптуу кызматташуунун бардык багыттары боюнча мамлекеттер ортосундагы кызматташуунун бекем пайдубалын түптөшкөнүн өзгөчө белгиледи. Кыргыз тарап мындан ары дагы эки өлкөнүн кызыкчылыктарын эске алуу менен биргелешкен кызматташтыкты кеңейтүүгө даяр. Ал бүгүн болуп өткөн эки тараптуу иш-чаралар, анын ичинде кыргыз-түрк бизнес-форуму биргелешкен соода-экономикалык өнөктөштүктү өстүрүүгө өбөлгө болоруна ишеним артты. Президент Садыр Жапаров кыргыз тарап стратегиялык мүнөзгө ээ болгон эки тараптуу мамилелерди жаңы сапаттуу деңгээлге чыгарууга кызыкдар экенин белгиледи. Өз кезегинде Түркиянын вице-президенти Фуат Октай кыргыз тарапка меймандостугу үчүн ыраазычылык билдирип, Садыр Жапаровго жана жалпы кыргыз элине Режеп Тайип Эрдогандын жылуу саламын жолдоду. Ал Садыр Жапаровдун Түркияга болгон расмий сапарынын жүрүшүндө жетишилген макулдашуулар эки тарап менен тең жемиштүү ишке ашырылып жатканын канааттануу менен белгиледи. Фуат Октай ушул жылдын 8 айында өлкөлөр ортосундагы соода жүгүртүүнүн оң динамикасы байкалганын, тараптар аны акырындык менен жылына 1 миллиард долларга чейин жеткирүү ниетинде экенин белгиледи.
Бүгүн, 17-сентябрда саат 11:00дө Жогорку Кеңештин депутаттары Төрөбай Зулпукаров, Талант Мамытов, Мирлан Бакиров жана Таабалды Тиллаев Бишкектен Лейлекке учушат. Бул тууралуу Жогорку Кеңештин депутаты Таабалды Тиллаев порталына билдирди. Анын айтымында, алар кырдаал менен жеринен таанышып, маселенин түйүнүн чечүүгө аракет кылышат. " Биз, Жогорку Кеңештин 4 депутаты Баткенге учуп жатабыз. Ал жакка барып, кырдаалды жеринен көрүп, маселени чечүүгө аракет кылабыз.
Орусиялык ырчы, "Фабрика" тобунун экс-солисткасы Сати Казанова Казакстандын президенти Нурсултан Назарбаевдин күйөө баласы Тимур Кулибаев менен мамиле курганын ачыкка чыгарды. Бул тууралуу чет элдик маалымат булактары жазып чыкты. Маалым болгондой, Сати Казанова эмне үчүн Тимур Кулибаев менен эки жолго түшкөнүн "Секрет на миллион" шоусуна келгенде айтып берген. 2011-жылы ырчынын байбача күйөрманы "Мосфильмдин" жанынан ага 3 бөлмөлүү батир тартуулаган. Үйдүн ичи дүйнөлүк белгилүү брендге таандык эмеректер менен толтурулган. Мындан тышкары бриллиант жана башка кымбат баалуу белектерди тартуулаган. Ырчы сүйүктүүсүн коомчулуктан сыр тутуп, ким экенин айткан эмес. Бирок анын сүйүктүүсү чет өлкөдө жашай турганын, Москвага иш сапары менен гана келип турарын билдирген. Көп узабай эле жергиликтүү маалымат агенттиктери Сати Казанованын сүйүктүүсү миллиардер, Казак президенти Нурсултан Назарбаевдин күйөө баласы Тимур Кулибаев экенин жазып чыгышкан. "Форбэс" журналы Тимур Кулибаевдин байлыгын 3 миллиард доллар деп баалаган. Эфир учурунда ырчы Тимур Кулибаевдин үй-бүлөсү бар экенине карабай мамиле курганын айткан. "Көп убакытка чейин көңүлдөш деген макамды алып жүрдүм. Ошол учурлар мен үчүн канчалык оор болсо дагы үй-бүлөлүү мырзага токол болуп тийүүгө даяр болчумун. Мен ал адамды аябай сүйгөм. Ал тургай ага бала төрөп берүүнү пландагам. Анын жанында өзүмдү назик гүлдөй сезчүмүн. Ал мага бриллиант, андан соң унаа тартуулаган. 1 жарым жылдан кийин батир белекке берген. Мен ал мырзага абдан ыраазы болгом", - деп айткан. Ошондой эле Сати Казановага сүйүктүүсү башкалар менен мамиле куруп жүргөндүгү тууралуу кептер жеткен. Тимур Кулибаев башка аялдан никесиз балалуу болгондо ырчы аны менен мамилесин толук үзгөнүн айтып берген.
КТРКнын мурдагы директору Илим Карыпбеков порталы уюштурган талкууда маданият, маалымат жана туризм министри Нуржигит Кадырбековго кайрылуу жасады. Карыпбеков маданият министри өтө билимдүү, тажрыйбалуу, чет тилдерин суудай билген, оратор адам экендигин алгач баса белгилеп өттү. "Нуржигит, иним, досум мындай айтат элем да. Министрлик наам деген башкача болот, ал жерде бакыйып, сабырдуу болуш керек. Бирок бюджетте бир тыйын жок экенин түшүнүп турам, кылам деген пландарыңдан бирөөнү да кыла албай жатканыңды мен деле түшүнүп турам, эл деле түшүнүп турат. Эми ошентип жатканда кичинекей таланттарыбыз чалынып кетсе, тоголото башка чаппайлы. Кыргызда мындай бар го, баласы тоголонуп кетсе башка чабат го, бул ошондой эле болуп жатат да. Нуржигит, сен Японияга барып окуп келгенсиң да. Ал жерде башка чаппайт. А сен Курал Чокоев менен Кайрат Примбердиевди башка чаап жатасың, түз баспайсыңбы деп. Аны тоголотпой кайра мындай кармап, "Айланайын, мындай бол, тигиндей бол" деп койсо болду", - деди Карыпбеков. Карыпбеков өз сөзүндө Чокоевдин долбоорун колдобой турганын, андайга жол бербөө туура экенин кошумчалайт. Анын пикиринде жигиттер жаңылды, жеме жеди, коомчулуктун соккусун көрүштү андан кийин кечирим сурашты, буга министрликтин наамдан ажыратуу чечими ашыкча. Белгилей кетсек, буга чейин ырчы Курал Чокоевдин ырчылар менен биргеликте жасаган долбоору коомчулукта кызуу талкууга алынып, чуу жараткан.
Журналист Майрамбек Тойгонбаев каза болду. Ал 33 жашта болчу. Бул тууралуу маркумдун кесиптеш инисине байланышканыбызда белгилүү болду. Маалыматка ылайык, маркумду өлүмгө инсульт жеткирген. Ал бүгүн, 17-апрелде көз жумган. Ал эми акын Бердибек Жамгырчиев "жалындап турган кезиңде сен да жалп өчтүңбү, жигиттин гүлү" деп жазды. Майрамбек Тойгонбаев 1987-жылы 29-апрелде Нарын облусунун Ат-Башы районунда туулган. Маркумдун артында 3 баласы калды.
"Бишкекте балдар аянтчасына бирөөлөр контейнер коюп, жанына балдар ойнобосун деп дөңгөлөктөрдү өрттөштү" деп окурман "Элдик кабар" бөлүмүнө кабарлады. "Бишкек шаарындагы Аскер шаарчасындагы Патрис Лумумба көчөсүндөгү балдар аянтчасына бирөөлөр контейнер коюп алышты. Ал жерди унаа оңдоочу жай кылышат окшойт. Учурда ширетүү иштерин жүргүзүп жатышат. Бул биздин балдар футбол ойной ала турган жалгыз талаа эле. Анын ортосуна балдар ойнобосун деп дөңгөлөктөрдү өрттөп салышты.
Евразия экономикалык биримдигине кирген мамлекеттердин Өкмөт башчылары эртең, 2017-жылдын 7-мартында, Бишкек шаарында Кыргыз Республикасынын Евразия экономикалык биримдигине төрагалыгынын алкагында Евразия Өкмөттөр аралык кеңешинин кезектеги жыйынын өткөрөт. Иш-чарага Кыргыз Республикасынын премьер-министри Сооронбай Жээнбеков, Орусия Федерациясынын өкмөтүнүн төрагасы Дмитрий Медведев , Казакстан Республикасынын премьер-министри Бакытжан Сагинтаев , Беларусь Республикасынын премьер-министри Андрей Кобяков жана Армения Республикасынын премьер-министри Карен Карепетян , Евразия экономикалык комиссиясынын (ЕЭК) коллегиясынын төрагасы Тигран Саркисян катышат. Евразия Өкмөттөр аралык кеңешинин кезектеги жыйыны тар чөйрөдө жана кеңири курамда өтөт. Жыйында интеграциялык биримдиктин алкагындагы маанилүү маселелер талкууланат.
Түрк актёру Алперен Дуймаздын келбетин Голливуд жылдызы, “Так талашуу оюну” сериалында Жон Сноунун ролун аткарган Кит Харингтонго көп окшоштурушат. А сиз окшоштурат белеңиз, окурман? Алперен учурда көпчүлүктүн көз алдында турат. Анткени ал башкы ролдогу “ЭГО: Эркектерге ишенбеш керек” сериалы күндөн күнгө көрөрмандарынын санын көбөйтүп келе жатат.
Жогорку Сот президенттикке талапкер Өмүрбек Текебаевдин кол топтоо баракчаларын жараксыз деп тапкан сот чечимин күчүндө калтырды. Бул тууралуу 30-августта "Ата Мекен" партиясынын юристи Канатбек Азиз билдирди. Тагыраагы, буга чейин Бишкектин райондор аралык сотунун БШКнын пайдасына чыгарган чечими күчүндө калды. Канатбек Азиз жана Текебаевдин башка тарапташтары кол топтоо баракчалары боюнча БШКнын, соттун чечимдери мыйзамсыз экенин айтып келишет. Белгилей кетсек, Өмүрбек Текебаевдин тарапташтары аны талапкер кылып каттоо үчүн 38 миң 642 жарандын колун топтоп тапшырган. Бирок БШК кол топтоодо каржылык эреже бузулганын негиз кылып, Текебаев тарабынан чогултулган баракчаларды жараксыз деп тапкан эле.
“Аракет кылсаң берекет” дегендин дагы бир далили десек болот. Мекендешибиз Бектур Элебесов тынымсыз аракет кылып отуруп дүйнөгө белгилүү ЛінкэдІн компаниясына жумушка кирген. Ага чейин Голливудда белгилүү сериалдарга тартылганын да айтып берди. Мекендешибиздин ийгиликке алпарган түйшүктүү да, кызыктуу да жолуна көз салалы.
Кара-Балта шаарында курулуш материалдарын саткан дүкөндөн чыккан өрт өчүрүлдү. Бул тууралуу Өзгөчө кырдаалдар министрлигинен билдиришти. Маалыматка ылайык, өрттү өчүрүүгө саат 09:14төн тарта жалпы 3 бөлүм тартылып, өрт саат 10:40та чектөөгө алынган. Ал эми тилсиз жоо толук түрдө саат 16:25те өчүрүлгөн. Дүкөндөгү бардык курулуш материалдары жана Мэрcэдэс-Бэнз үлгүсүндөгү унаа өрттөнүп кеткен. Өрттүн жалпы аянты 3000 чарчы метрди түзөт.
Бишкекте өткөн 3 сутка ичинде 45тен ашуун жол кырсыгы катталды. Бул тууралуу бүгүн, 21-ноябрда Бишкек ШИИББинин Патрулдук милиция башкармалыгынын басма сөз катчысы Таалай Бугубаев порталына билдирди. Маалыматка караганда, 18-ноябрдан 21-ноябрга чейин Бишкекте 45тен ашуун жол кырсыгы катталган. Анын кесепетинен 20га жакын адам жабыркап, айрымдары ооруканага жаткырылган. “Жол кырсыктарынын келип чыгышына негизинен жолдун тайгак болушу себеп болууда. Ошондой эле айрым айдоочулар дөңгөлөктөрүн кышкыга алмаштырышкан эмес. 3 сутка ичинде жөө адамды сүзүп, ал жерден качып кеткен 3 окуя катталды.
Жаңы жылдык балаты 10-декабрда жандырылат. Бул тууралуу Бишкек шаарынын мэринин милдетин аткаруучу Балбак Түлөбаев билдирди. " Символикалык түрдө Жаңы жылдык балатыны 10-декабрда күйгүзөбүз. Аянтта концерт уюштуруп, салют аттырбайбыз. Концерт коёюн десем дагы 4 миллион сом керек экен. Ошондуктан мындан биз баш тартып жатабыз. Эпидемиологиялык кырдаал оор болуп жатканда, балатыны күйгүзүп эле беребиз. Быйыл ушундай болгону үчүн бизди туура түшүнөсүздөр деп ойлойбуз ", - деди Балбак Түлөбаев.
Бишкек шаарынын тургундарынын жана анын конокторунун ыңгайлуулугу үчүн муниципалдык коомдук ажатканалар курула баштады. Бул тууралуу бүгүн, 11-ноябрда Бишкек шаардык мэриясынын басма сөз кызматы билдирди. "Жаштар аллеясында, Т.Сатылганов атындагы Кыргыз улуттук филармониясынын түндүк-батыш тарабында алгачкы муниципалдык коомдук ажаткана курулуп, ишке берилди. "Жашылдандыруу" ишканасынын балансына өткөрүлүп, анын иштешине бир кызматкер бекитилди. Жакынкы убакта дагы 5 коомдук ажаткана куруу пландалууда", - деп айтылат маалыматта. Муниципалдык жеке башкармалыгынын билдиргени боюнча, үстүбүздөгү жылдын август айында жер тилке бөлүп берүүчү комиссия тарабынан 2017-жылы жеңил конструкция менен салына турган ажатканаларга тилкелер бөлүнгөн. "Бул коомдук ажатканалар толугу менен санитардык талаптарга жооп берет жана шаардын борбор бөлүгүндө эле эмес, четине да, эл чогулган жерлерге орнотууга болот. Ажатканалар борбордук канализацияга жана суу менен камсыздоо тармагына кошулат. Ал эми ички бөлүгү заманбап жабдуулар менен жабдылат.
АКШнын мурдагы президенти Дональд Трамп президенттик пенсиясын январь айынын аягынан баштап ала баштады жана экс-президент ушул убакытка чейин 65 миң доллар (болжолдуу түрдө 5 миллион 460 миң сом) пенсия алган. Бул тууралуу чет элдик маалымат булактары жазып чыгышты. Маалыматка ылайык, Дональд Трамп мурдагы мамлекет башчысы катары бир жылда 221 миң доллардан (болжол менен 18 миллион 564 миң сом) ашык пенсия алат жана анын пенсиясы салыктардын эсебинен каржыланат.
Кыргыз өлкөсүндө жашаган атасын издеген өзбекстандык Найле Вачнадзе кайрылуу жасады. Ал билдирүүсүн социалдык тармактагы баракчасына жарыялап, атасын табууга жардам сурады. Айтымында, атасы Вачнадзе Константин Шалвович 1940-жылы 9-майда төрөлгөн. Ал Кыргыз өлкөсүндө жашайт, андан башка маалыматы жок.
Ушул жылдын 8-мартынан тарта ата мекендик "Тез Жет" авиакомпаниясы тарабынан Бишкек-Жалал-Абад-Бишкек багыты боюнча кошумча каттамдар ачылды. Бул туурасында "Манас" эл аралык аэропортунун маалыматында айтылат. "Учуулар жумасына 7 жолу, тактап айтканда, күн сайын аткарылып турат", - деп айтылат билдирүүдө.
Министрлер кабинетинин төрагасы Улукбек Марипов Ош облусунун Алай районунун Гүлчө айылындагы Гүлчө дарыясындагы дамбанын абалы менен таанышты. Бул тууралуу министрлер кабинетинин басма сөз кызматынан билдиришти. Совет мезгилинде курулган узундугу 3650 метрлик дамбанын 1224 метри гана жаңыланган. Суунун деңгээли көтөрүлгөн учурда дамбанын оңдолбогон тилкелери жергиликтүү тургундар үчүн кооптуу болушу мүмкүн. Министрлер кабинетинин башчысы абал менен таанышкан соң дамбаны жаңылоо процессин тездетүүнү тапшырды. Андан соң Улукбек Марипов Гүлчө айылына барып, жалпы аянты 1520 чарчы метрди түзгөн имараттын абалы менен таанышты, аны Калкты тейлөө борборуна кайрадан жабдуу пландаштырылууда. "Бул жерде тейлөө борборун куруу идеясы кубандырат, бүгүнкү күндө калк үчүн ыңгайлуу шарттарды түзүүгө багыт алуудабыз. Имараттын аянты көлөмдүү, андыктан анын бир бөлүгүн башка мамлекеттик органдардын муктаждыгы үчүн бөлүү сунушун колдоого алам" , - деп белгиледи ал. Ошондой эле Улукбек Марипов Ош шаарындагы дренаждык насостун курулушунун жаңы долбоору менен таанышты. Белгилей кетсек, мында мурда Ош шаарынын тургундарын ичүүчү таза суу менен камсыздоо боюнча долбоорлор эки ирет ишке ашырылган. Бирок учурда алар тийиштүү жыйынтык берген жок. Бүгүнкү күндө эски дренаждык насостон 2,4 километр жогору жайгашкан жаңы дренаждык насостун курулушунун жаңы долбоору иштелип чыккан, ал Ош шаарынын тургундарына аба ырайы өзгөрүүсүнөн көз карандысыз түрдө ичүүчү таза сууну берүүгө мүмкүндүк берет.
Бүгүн, 15-октябрда Дүйшөнбү шаарында Кыргызстан менен Тажикстандын делегациялары эки өлкөнүн чек ара тилкелери боюнча маселелерин талкуулады. Бул тууралуу Министрлер кабинетинин басма сөз кызматы билдирди. Маалыматка ылайык, делегациялардын топографиялык жумушчу топторунун жолугушуулары 10-октябрдан 15-октябрга чейин уланган.
Бишкек шаарындагы Аламүдүн суусу менен Чүй кең көчөсү кесилишкен туштагы көпүрөнү оңдоп-түзөө иштери июнда аяктайт. Бул тууралуу мэриянын басма сөз кызматы кабарлайт. Маалыматка ылайык, учурда мэрияга караштуу Капиталдык курулуш башкармалыгы көпүрөнү оңдоп-түзөө иштерин улантууда жана июнда бүткөрүү пландалууда.
Жалал-Абад облусунун Ноокен районунда эки жеңил унаа сүзүшүп, 7 адам каза болуп, 6 адам жабыркаганын ӨКМнын басма сөз кызматынан билдиришкен. Ал эми Жалал-Абад облусунун жол кыймылынын коопсуздугун камсыздоо бөлүмүнөн кырсыктан жабыркагандардын аты-жөнү такталганын билдиришти. 4-март күнү саат 00:30 чамасында Ноокен районунун Кыпчак-Талаа айылынын тургуну 1971-жылы туулган Т.Ш. өзүнө таандык Һонда Жазз унаасы менен Таш-Көмүр шаарына караштуу Шамалды-Сай шаарчасынан өзүнүн айылына келе жаткан. Карама-каршы тилкеде келе жаткан Кызыл-Кыя шаарынын тургуну 1976-жылы туулган К.С. өзүнө тиешелүү Мерседес-Бенц-Вито унаасынын рулун башкара албай калып, Һонда Жазз унаасынын жолуна чыгып, кагылышып, жол кырсыгына кабылган. Жол кырсыгынан каза болгондор: 1.Һонда Жазз унаасынын айдоочусу Ш.Т. 2.Һонда Жазз унаасынын жүргүнчүсү 1949-жылы туулган Т.М. 3.Һонда Жазз унаасынын жүргүнчүсү 1971-жылы туулган Р.М. 4.Һонда Жазз унаасынын жүргүнчүсү 20-25 жаштардагы аял киши. Аты-жөнү тактала элек.
Ден соолугунун мүмкүнчүлүгү чектелген балага дайыма кам көргөн ата-энелерге акы төлөө шарттары жөнүндө токтомго премьер-министр Мухаммедкалый Абылгазиев 27-ноябрда кол койду. Бул тууралуу өкмөттүн басма сөз кызматы билдирди. Дайыма көзөмөлгө муктаж болгон ден соолугунун мүмкүнчүлүгү чектелген балдары бар ата-энелерди колдоо максатында социалдык кызматтын "жеке ассистент" деген жаңы түрү киргизилет. Ата-энесине, мыйзамдуу өкүлдөрүнө жана жакын туугандарына ден соолугунун мүмкүнчүлүгү чектелген балага кам көрүүнү улантууга, мамлекет тарабынан каржылык колдоо алууга, ошону менен бирге келечекте пенсия алуу мүмкүнчүлүгүн жоготпоого шарт түзөт. Жеке ассистентке ай сайын каржылык жардам катары 4 миң 900 сом төлөнөт. Жеке ассистент баланы багуу боюнча социалдык-тиричилик кызматтарды көрсөтүүдөн тышкары реаблитациялоонун жеке программасын ишке ашырууда балага көмөк көрсөтөт. Бул ден соолугунун мүмкүнчүлүгү чектелген баланын жашоо шартына жана өөрчүшүнө оң таасирин тийгизет. Эмгек жана социалдык өнүктүрүү министрлигинин маалыматы боюнча, азыркы учурда өлкөдө 29,9 миң ден соолугунун мүмкүнчүлүгү чектелген бала жашайт. Анын ичинен 6 миң бала ар дайым көзөмөлгө муктаж.
Зер буюмдарды жасоо жана маркалоо боюнча жашыруун цехти иштеткен 2 жаран кармалды. Бул тууралуу УКМКнын басма сөз кызматынан билдиришти. Маалыматка ылайык, Кыргыз Республикасынын А.С.А. жана А.З.Т. аттуу жарандары Финансы министрлигине караштуу Баалуу металлдар департаментинде маркалоонун милдеттүү жол-жоболорун аткарбай, тиешелүү салыктарды төлөөдөн качып, баалуу металлдарды мыйзамсыз жүгүртүүнү уюштурушкандыгы аныкталган. Аталган факты боюнча 2023-жылдын 18-апрелинде Кылмыш-жаза кодексинин 236-беренеси боюнча кылмыш иши козголгон. 19-апрелде Бишкек шаарынын Биринчи Май райондук сотунан алынган чечимдин негизинде уюштуруучулар А.С.А. жана А.З.Т. цехинде жана жашаган жеринде тинтүү иштери жүргүзүлгөн.
Министрлер кабинетинин төрагасы Акылбек Жапаров Орусиянын Коопсуздук кеңешинин катчысынын орун басары Олег Храмов менен жолугушту. Бул тууралуу өкмөттүн маалымат кызматы кабарлайт. Маалымдалгандай, жолугушуунун жүрүшүндө тараптар кыргыз-орус стратегиялык өнөктөштүгүн, анын ичинде аймактык эл аралык уюмдардын жана интеграциялык бирикмелердин алкагындагы кызматташтыкты мындан ары бекемдөө маселелерин талкуулашты. Министрлер кабинетинин башчысы 2022-жыл кыргыз-орус эки тараптуу мамилелери үчүн юбилейлик жыл экенин белгиледи. "Жогорку деңгээлдеги активдүү саясий диалог, ошондой эле тармактык өз ара аракеттенүүнүн жогорку деңгээли эки тараптуу жана көп тараптуу форматта натыйжалуу кызматташууга өбөлгө түзөт", - деди Жапаров. Тараптар миграция жана маалымат чөйрөсүндөгү кызматташтыкты кеңейтүүгө өзгөчө көңүл бурушту. "2015-жылы Кыргызстандын Евразиялык экономикалык биримдикке киришинин негизги артыкчылыгы – бул биздин өлкөнүн жарандарынын Орусияда уруксат кагаздары жок иштөө мүмкүнчүлүгү болду. Учурда көптөгөн жарандарыбыз Орусияда ийгиликтүү эмгектенип жатышат. Тилекке каршы, Кыргыз жарандары Орусиянын аймагында жүрүүсүн мыйзамдаштырууда кыйынчылыктарды баштан өткөрүүдө", - деп белгиледи министрлер кабинетинин башчысы. Акылбек Жапаров маектешине Орусиядагы мекендештерибиздин көйгөйлөрүн чечүүгө максималдуу көмөк көрсөтүү өтүнүчү менен кайрылды. Өз кезегинде Олег Храмов 13-октябрда Астана шаарында өткөн Азиядагы өз ара аракеттенүү жана ишеним чаралары боюнча Кеңешменин 6-саммитинде Орусияннын президенти Азия чөлкөмүндө коопсуздукту жана туруктуулукту чыңдоо маселелерине ар тараптуу баа бергенин билдирди.
Лейлек районуна караштуу Максат айылында милиция кызматкерлери тоскон жол ачыла элек, бирок аталган аймакта ок атышуу токтоду. Бул тууралуу жергиликтүү тургундар порталына билдиришти. "Ок атышуу токтоду. Бирок тосулган жол ачыла элек" , - деп билдиришти.
" Атамбаевдин иши Кыргыз мамлекетинин мыйзамдарынын алкагында чечилүүгө тийиш" деп бүгүн, 31-июлда президент Сооронбай Жээнбеков Чүй облусундагы Панфилов районунун жашоочулары менен болгон жолугушуусунда айтты. Бул тууралуу президенттик аппараттын басма сөз кызматы билдирди. "Учурда Кыргыз жарандарын мурдагы президент Алмазбек Атамбаевдин тегерегиндеги кырдаалга карата менин көз карашым кызыктырарын билем. Анын айланасындагы акыркы окуялар, күбө катары суракка чакырылып жатканы - бул мыйзам ченемдүү көрүнүш деп айтат элем. Мыйзамдуу өлкөдө мыйзамдын алкагында гана иш аракеттерди жүргүзүү керек. Кандай гана адам болбосун: мурдагы президентпи, чиновникпи, аскер кызматкериби же катардагы кызматкерби мыйзам баарына бирдей болуп, ар бирибиз ага баш ийишибиз керек. Ошондо гана өлкө өнүгөт.
Бишкектеэ 38 жаштагы киши лифтке кыпчылып каза болду. Окуя бүгүн, 11-январда Улан-1 кичи районунда орун алганын Өзгөчө кырдаалдар министрлигинен кабарлашты. "А лдын ала маалымат боюнча, 38 жаштагы А.К. аттуу жаран коляскадагы баласы менен лифтке кирип жаткан учурда лифт белгисиз себептерден улам өз алдынча иштеп кеткени белгилүү болду. Анын кесепетинен эркек киши каза болду. Ымыркай жабыркаган жок.
Бүгүн, 17-сентябрда Ак Үйдүн алдына Баткендеги Тажикстан менен болгон чек арадагы абалга нааразы тургундар топтолушту. Алар бийлик өкүлдөрү мындай кырдаалга жеткирбей маселени чечиши керек болчу деген пикирлерин айтууда. Ошондой эле абал мындан ары курчубашы үчүн мамлекет тараптан болгон аракеттер көрүлүшү керек деген талаптары бар. Учурда митингдин жүрүшүн милиция кызматкерлери көзөмөлдөп жатат.
Алматы шаарында (Казакстан) Евразиялык өкмөттөр аралык кеңештин (ЕӨАК) кезектеги жыйыны тар курамда башталды. Бул тууралуу кыргыз өкмөтүнүн маалымат кызматы билдирди. Кол алышуу жана биргелешкен сүрөткө түшүү аземи аяктагандан кийин ЕАЭБ мүчө өлкөлөрдүн өкмөт башчылары тар курамда жолугушууга бет алышты.
Орусиялык модель Виктория Боня жарандык никедеги жолдошу Алекс Смерфит менен ажырашкан соң жаңы сүйүүсүн тапканын жарыялаган. Бирок ага карабастан ал Түркиядагы белгилүү түгөйлөр Бурак Өзчивит менен Фахрие Эвжендин жакында боло турган үйлөнүү тоюн бузуп жибере жаздаганын түркиялык басылмалар жазып чыгышты. Маалыматка ылайык, Виктория түрк актёрунун жана ал тартылган сериалдын күйөрманы. Мындан улам ал актёрдун социалдык тармакка киргизген ар бир сүрөтүнө "жакты" белгисин басып, билдирүү калтырып турат. Бул нерсе Бурактын сүйүктүүсүн ачуулантып, анын айынан бир нече жолу катуу урушууга чейин барышкан. Ал эми Бонянын актёрдун акыркы жүктөлгөн сүрөтүнө "Сен мыкты формадасың, менин мырзам" деп жазганы түгөйлөрдүн 29-июнь Стамбулда өтө турган үлпөт тоюн токтотуп сала жаздаганы, бирок уруш Бурактын "орус моделин достуктан өчүрөм" деген убадасынан кийин басылганы айтылат. Бул боюнча интернет колдонуучулар Викториянын баракчасына "Эмнеге орустар ар нерсеге башын салганды жакшы көрүшөт? Бурак бир сага эле эмес, элдин баарына жагат. Аны "өздүк" кылып сүйлөөгө укугуң жок. Бурак менен Фахриенин күйөрмандары алардын тоюн чыдамсыздык менен күтүшүүдө, андыктан бир аз олуттуу бол.
Москва облусунун Мытищи шаарында Кыргыз жарандары жол кырсыгына кабылып, 4 адам ооруканага жеткирилген. Бул маалыматты Орусиядагы Кыргыз өлкөсүнүн элчилиги тастыктады. Маалыматка ылайык, кырсык 17-августта саат 19:30дарда болгон. Анда Кыргыз жараны Ауді үлгүсүндөгү унаасын башкара албай токтоп турган жүк ташуучу унааны сүзгөн. Унаанын айдоочусу менен кошо 3 жүргүнчү Мытищи шаардык ооруканасына жеткирилген. Бардыгы тең Кыргыз жарандары.
Кыргыз Республикасынын Эмгек сиңирген артисти Сыймык Бейшекеев , жаш ырчылар Тамга жана Бакас чет элдеги мекендештерге концерт тартуулашты. Алар Германиянын Берлин шаарында өткөн иш-чарага чакырылган. Сыймык Бейшекеевдин айтымында, 12-сентябрда Европадагы кыргыздардын ынтымак Кубогу боюнча мелдеш өттү. "Кыргыз мамлекетинин эгемендүүлүк алганына 30 жыл жана ынтымак Кубогунун 10 жыл болгонун утурлай иш-чара өтүп, футболдон кийин концерт болду. Эртеси күнү көргөзмөлөр уюштурулду. Биз Берлинге эле концерт коёбуз деп келгенбиз, 30 жылдыкка карата уюштурулган иш-чарага катышуу башкы максатыбыз болчу. Европанын бир катар шаарларында жашаган мекендештер дагы концерт коюубузду суранышты, буюрса, ноябрь айында кайра келели деп турабыз. Иш-чаранын демилгечиси Кыргыз жергесинин Берлиндеги диаспорасы жана Нурлан Мукаш деген мырза болду. Бул жакка Бакас жана Тамга деген ырчыларыбыз да келген. Буюрса, Бакас клиптин айрым кадрларын тарттыра кетет. Калган бөлүгү мекенибизде тартылат.
Премьер-министр Мухаммедкалый Абылгазиев Ош жана Баткен облустарына, Ош шаарына жумушчу сапары менен барды. Бул тууралуу өкмөттүн басма сөз кызматынан билдиришти. Маалыматка ылайык, сапардын жүрүшүндө өкмөт башчы С.Токторов атындагы мектептин жана Ноокат районунун Кыргыз-Ата айылдык округундагы суу менен камсыздоо тутумунун ачылышына катышты. Ошондой эле Ноокат районунун Кара-Таш айылдык округундагы бала бакчанын, Баткен облусунун Кызыл-Кыя шаарындагы шифер заводунун курулуш иштеринин жүрүшү менен таанышып, "Котормо-Ак-Булак-Кыргыз-Ата" унаа жолунун салынып бүткөн тилкесин көрүп чыкты.
Бүгүн, 29-июнда 78 жаш курагында Кыргыз Республикасынын өкмөтүнө караштуу Жаштар иштери, дене тарбия жана спорт боюнча мамлекеттик агенттиктин директору Канат Аманкуловдун апасы Жибек Аманкулова узак убакытка созулган оорудан улам дүйнөдөн кайтты. Бул тууралуу аталган агенттиктен билдиришти. " Маркум үй-бүлө мүчөлөрү жана туугандары үчүн камкор эне, сүйүктүү жубай жана чыныгы дос болгон. Бул орду толгус жоготуунун кайгысы менен тең бөлүшөбүз", - деп жазылган билдирүүдө. Жибек Аманкулова 1942-жылы 22-июлда Чүй облусунун Ысык-Ата районуна караштуу Алмалуу айылында туулуп өскөн.
Бишкекте техникалык себептерден улам бардык троллейбустук каттамдар токтотулат. Бул тууралуу Бишкек мэриядан порталына кабарлашты. Маалыматка ылайык, бүгүн, 23-октябрда техникалык себептерден улам саат 18:00дөн 19:00гө чейин бардык троллейбустук каттамдар убактылуу токтотулат.
Чүй облусунун Бурана айылына кийимдери менен аялдамага таштап кеткен наристенин ата-энеси табылды. Бул тууралуу Эмгек жана социалдык өнүктүрүү министрлигинин басма сөз кызматы билдирди. "Наристенин ата-энеси табылды, дагы кошумча маалымат берилет", - деди басма сөз кызматкери. Буга чейин Чүй облусунун Бурана айылында бир жарым жаштагы наристени кийимдери менен аялдамага таштап кеткени маалымдалган.
Аксы районунун Жерге-Тал айыл өкмөтүндө 9-Май майрамына карата майрамдык кече болуп өттү. Бул тууралуу бүгүн, 8-майда окурман `ге кабарлады. "Бүгүн Жерге-Тал айыл өкмөтүндө 9-Май майрамына карата майрамдык кече болуп өттү. Эртеӊ согуштун ардагерлери районго жүрүшкө катышат. Ошондуктан майрам бир күн эрте болду.
Чубактын чуусундай созулган чек ара маселеси боюнча ар бир Кыргыз жаранынын маалыматы бар. Кечээ, 25-апрелде Улуттук коопсуздук боюнча мамлекеттик комитетинин төрагасы Камчыбек Ташиев Өзгөн районунун тургундары менен Кемпир-Абад суу сактагычынын жанынан 50 гектар жердин Өзбекстанга берилиши боюнча түшүндүрмө берген. Чогулган элдин арасынан бир жаран суроо берип жатып аталган жер ата-бабаларыбыздан элге калган жер экенин айтып, эгерде жер ата-энеңизге бөлүнүп берилген үлүш жер болсо, анда бере бериңиз деген өңүттөгү суроолорду узаткан. Аталган суроого Ташиев "ата-энеме сөз тийгизгендердин тилин жулуп алам" деген сыяктуу сөздөрдү айтып жооп кайтарган.
Орусиянын президенти Владимир Путин расмий иш сапары менен Кыргыз өлкөсүнө келет. Бул тууралуу Тышкы иштер министрлигинен кабарлашты. Маалыматка ылайык, Путин 2019-жылдын биринчи жарым жылдыгында келет. Өлкө башчыларынын жолугушуусу 26-октябрда Кыргыз өлкөсүнүн жана Орусиянын тышкы иштер министрлери жолуккан учурда да талкууланган.
Бишкек ЖЭБдеги авариялык абалда айрым от казандарды өчүрүп турбаса, 200-300 адамдын өмүрүн алган жарылуу орун алып, Бишкек шаары таптакыр жылуулуксуз калуусу мүмкүн болгон. Бул тууралуу бүгүн, 2-февралда маалымат жыйында Бишкек ЖЭБдин автобазасынын жетекчиси Сергей Бочко билдирди. "Эгер Бишкек ЖЭБде азыркыдай аракеттер көрүлбөсө, айрым тетиктер иштен чыгып, жарылуу орун алуусу мүмкүн болчу. Бир эле учурда ал жерде 500гө чукул адам иштейт, эгер от казандарды өчүрбөй иштете берүүнү улантса, натыйжада жүздөгөн ЖЭБдин кызматкерлеринин өлүмү менен коштолуусу толук мүмкүн болчу. Бул тууралуу эч ким ойлонгон жок, баары Бишкектин тургундары үшүп калды деп чуу түшүп жатышат. Бишкек ЖЭБ жарылса, борбор шаарыбыз бир канча күн эмес, бир канча ай жылуулуксуз калуусу мүмкүн болчу. Менин билишимче, суукка тоңуп эч ким каза болгон жок, эгер от казандар өчүрүлбөсө, жарылуу орун алып жүздөгөн адамдардын өлүмүнө алып келмек. Жетекчибиз Нурлан Өмүркул уулунун бул кырдаалда көргөн аракеттери эң туура болгон", - дейт Сергей Бочко. Белгилей кетсек, 26-январда кечки саат 6 чамасында Бишкектеги Жылуулук электр борборунун модернизацияланбаган бөлүгүндөгү от казандарда маселе жаралып, суунун температурасы 84 градустан 62 градуска чейин төмөндөгөн. Буга байланыштуу шаардагы үйлөргө берилген жылуулук төмөндөгөн. Мындан улам 2 күн аралыгында Бишкекте электр энергиясын пайдалануу 8-10 пайызга жогорулаган. Электр жабдыктарына күч келгендиктен Бишкектеги кичи райондордо жайгашкан айрым көп кабаттуу үйлөр жарыксыз калган .
Саламаттыкты сактоо министринин мурунку кеңешчиси Елена Баялинова Фейсбук баракчасына министрликтин башкы адиси Раиса Асылбашева менен CОВІД-19 пандемиясы учурундагы кош бойлуу аялдардын тагдыры тууралуу маекти жарыялады. Маектин урунттуу жерлерин сунуштайбыз. - Эл таң калып бүтпөй жатат, кантип төрөткананын базасында коронавирус оорусуна шектелгендерди жана ооруган адамдар менен байланышкандарды жаткыруучу обсервация ачылып калды? - Ооба, чынында эле Бишкектеги №2 төрөтканасында 26 орундуу обсервациялык бөлүм ачылган. Ал жакта операциялык жана процедуралык бөлмө, төрөт залы, акушердин жана жаңы төрөлгөн ымыркай үчүн бөлмөлөр бар. Башка төрөт үйлөрүндө мындай шарт жок болчу. Бул жакта башка корпустардан обочолонгон өзүнчө имарат бар. Ошондуктан №2 төрөтканага ачууну туура көрдүк. Эми бул жакка бир жасалма дем алдыруучу аппарат алдырып алсак, коронавирус менен ооруган аялдар жатса, дарылоого бардык шарт болмок. - Учурда обсервацияда коронавирус менен ооруган аялдар барбы? - Азырынча ооругандар жок. Вирус жуктургандар менен байланышта болгондор бар. - Вирус кош бойлуу аялдын курсагындагы балага кандай таасир берет, изилдендиби? - Бул тууралуу бизде маалымат өтө аз. Эң башкысы - коргонуу эрежелерин сактоо. Кош бойлуу аял өзү жана баласы үчүн эки эсе жоопкер. Ден соолугу чың болуусу үчүн эң жакшы жол - изоляция. Биз аялдарга ооруканаларга келип, дарыгерлерди издебегиле, алар менен уюлдук байланыш аркылуу гана байланышкыла деп эскертип жатабыз. Азыркы кырдаалда оор көйгөйү жок болсо, дистанциялык кеңеш эле алып турганы жакшы. Ал эми коркунучтуу топто турган аялдардын ден соолугу боюнча дистанциялык консилиум уюштуруп турабыз. Керек болсо медициналык мекеменин жетекчиси үйүнө барып жардам көрсөтүү үчүн атайын бригаданы жөнөтүүсү кажет. Эгер мүмкүн болсо жеринен экспресс-тест алып, андан башка керектүү анализдер да жеринен алынат. Дагы бир жолу аялдарга (коркунучтуу топтогулардан тышкары) онлайн консультацияга өтүүсүн эскертем! Эгер аялдын төрөтү жакындап калса, "Тез жардам" кызматын үйүнө жөнөтөбүз.
Конор Макгрегордун басканын туураган электрик Адилет Асанбеков техникалык коопсуздук эрежелери боюнча сынакты ийгиликтүү тапшырды. Бул тууралуу порталына "Түндүк электр" ачык акционердик коомунан билдиришти. Ишкананын басма сөз катчысынын айтымында, Адилет Асанбеков кечээ, 22-ноябрда "Түндүк электр" ААКсынын борбордук комиссиясынан техникалык коопсуздук эрежелери боюнча компьютердик тесттен жана оозеки текшерүүдөн ийгиликтүү өткөн. Эске салсак, интернет желесинде Конор Макгрегордун басканын туураган видео кызуу талкууга алынып, "Түндүк электр" ААКсы Адилет Асанбековду техникалык эрежелерди сактабаганы үчүн жазага тартып, эрежелер боюнча сынактан өтүүнү талап кылган.
Грек-рим күрөшү боюнча Кыргыз улуттук курамасы башкы машыктыруучу Азат Эркимбаевдин жетекчилиги астында Орусиянын Сочи шаарында окуу-машыгуу жыйынын өтүп жүрүшөт. Бул тууралуу порталына Жаштар иштери, дене тарбия жана спорт боюнча мамлекеттик агенттигинен билдиришти. Агенттиктин билдиришинче, бул окуу-машыгуу жыйыны алдыдагы эл аралык жана лицензиялык турнирлерге даярдык катары болмокчу. Окуу-машыгуу жыйыны 6-марттан 18-мартка чейин Сочи шаарындагы "Весна" спорттук базасында болот. Жыйынга 12 балбан жана 2 машыктыруучу кетишкен. Окуу-машыгуу жыйынына кеткен балбандар: 60 килограмм салмакка чейин: Калы Сулайманов , Жоламан Шаршенбеков; 67 килограмм салмакка чейин: Марлен Асикеев , Амантур Исмаилов , Халмурат Ибрагимов; 77 килограмм салмакка чейин: Акжол Махмудов , Кайрат Түгөлбаев , Ренат Ильяз уулу; Башкы машыктыруучу: Азат Эркимбаев;
Бүгүн, 18-сентябрда Белградда өтүп жаткан күрөш боюнча Дүйнө чемпиондугунун үчүнчү күндүк беттештери өтөт. Бүгүнкү беттештерде эркин күрөш боюнча 65 жана 97 килограмм салмактагы балбандар күч сынашат. Кыргызстандын атынан 65 килограмм салмакта Икромжон Хаджимуродов чыгат. Анын алгачкы атаандашы орусиялык Шамиль Мамедов болот.
порталынын #ГалстукТар долбоорунун кезектеги коногу Жогорку Кеңештин мурдагы депутаты Дамирбек Асылбек уулу болду. Ага "Сиз Казакстанда камакта жатканыңызда депутаттар акыбалыңызды сурап барып жатыштыбы" деген суроо берилди. "Соттук процесс башталмайынча бизге элчи, консул дагы кире алган жок. Себеби бул чоң операция болду да. Кийин соттук процесс башталгандан кийин соттон аларды көрө баштадым. Жакын адамдарыма, депутаттарга ыраазычылыгымды айтам. Себеби алар график менен төрттөн-төрттөн ар бир отурумга келип жатышты.
Саат 12:00гө карата 624 миң 598 шайлоочу добуш берди. Бул тууралуу бүгүн, 4-октябрда брифингде Борбордук шайлоо комиссиясынын төрайымы Нуржан Шайлдабекова билдирди. "Жалпы 17,73 пайыз шайлоочу добуш берди. Бишкек шаарында 84 миң 106, Ош шаарында 37 миң 860, Жалал-Абад облусунда 125 миң 225, Ысык-Көл облусунда 47 миң 971, Нарын облусунда 32 миң 260, Ош облусунда 120 миң 423, Талас облусунда 28 миң 130, Чүй облусунда 99 миң 13, Баткен облусунда 49 миң 610 шайлоочу добуш берди", - деди ал.
Министрлер кабинетинин кеңешмесинин жүрүшүндө жаңы жыл мезгилинде жумушчу күндөрдү жылдыруу чечими кабыл алынды. Бул тууралуу министрлер кабинетинин маалымат кызматы кабарлады. Кабыл алынган чечимге ылайык, жумасына беш күндук график боюнча иштеген республика жарандары үчүн 2022-жылдын 1-9-январы жумушчу күнү эмес экендиги жарыяланды. Тактап айтканда, 2022-жылдын 15-январындагы дем алыш күнү - 2022-жылдын 4-январындагы иш күнүнө (тийиштүү түрдө 15-январь 4-январдын ордуна иш күнү болуп саналат), 2022-жылдын 26-февралындагы дем алыш күнү - 2022-жылдын 5-январындагы жумуш күнүнө, 2022-жылдын 26-мартындагы дем алыш күнү 2022-жылдын 6-январындагы жумуш күнүнө жылдырылган. Белгилей кетсек, 1, 5 жана 9-май да майрам күндөрү болуп саналат, ал эми Орозо айт майрамы май айынын биринчи күндөрүнө туура келгендигине байланыштуу Эмгек, социалдык камсыздоо жана миграция министрлиги тарабынан 1-майдан 9-майга чейинки мезгилди жумушчу күн эмес катары жарыялоо сунушу киргизилди. 2022-жылы майрамдардын көптүгүнө байланыштуу министрлер кабинетинде 23-февраль, 7-апрель, 7 жана 8-ноябрдын макамын кайрадан карап чыгуу боюнча мыйзам долбоорун коомдук талкууга алып чыгуу маселеси да каралууда.
Кыргызстандык Урмат Мырсаканов НТВ телеканалынын "Ты супер!" долбоорунун кийинки баскычына өттү. Бул тууралуу долбоордун расмий сайты жарыялады. Долбоордун кезектеги тандоо туру 4-марттан 5-мартка караган түнү өттү, Урмат америкалык ырчы Адам Ламберттин Wэлcомэ то тһэ Шоw деген ырын ырдады. Орусиядагы НТВ телеканалы "Ты супер!" аттуу эл аралык балдардын вокал сынагын баштаган. Сынакка Орусия, Абхазия, Азербайжан, Армения, Беларусь, Грузия, Казакстан, Кыргыз Республикасы, Молдова, Эстония жана Түштүк Осетиядагы балдар үйүнүн, мектеп-интернаттын тарбиялануучулары жана багып алынган үй-бүлөдөгү 7 жаштан 18 жашка чейинки балдар катыша алышат. Аталган эл аралык сынакка мекендешибиз Урмат Мырсаканов да катышууда. Сынактын баракчасында ал тууралуу "эжеси жана кичинекей иниси менен балдар үйүндө жашайт. Сууда сүзүү, футбол, стол тенниси менен алектенип, музыка жана кинону жакшы көрөт. Келечекте белгилүү ырчы болгусу келет" деген маалымат жазылган.
Азык-түлүктүн дүйнөлүк баасы акыркы 10 жылдын ичинде болуп көрбөгөндөй жогорку чекке жетти. Бул тууралуу Дүйнөлүк азык-түлүк жана айыл чарба уюму (ФАО) жарыялаганын чет элдик басылмалар жазышты. Азык-түлүктүн баасынын ай сайын өзгөрүүсүнө байкоо салган дүйнөлүк уюмдун маалыматына караганда, 2011-жылдын июль айынан бери эң жогорку баа быйыл катталды. "Керектелүүчү азыктардын ичинен өзгөчө өсүмдүк майына болгон баа кескин түрдө жогорулаган. Тактап айтканда, бир айда эле майдын наркы 9,6 пайызга көтөрүлүп рекорддук чекке жеткен. Мындан тышкары сүт азыктарына болгон баа 2,6 пайызга жогорулаган. Уюм азык-түлүктөргө болгон баанын өсүшүнүн негизги себептеринин бири катары Канада, АКШ жана Орусиядагы түшүмдүүлүктүн төмөндөшүн белгилеген. Ошондой эле пандемия учурундагы заводдордун жабылышы, экономикалык кризис сыяктуу жагдайлар да негизги себеп катары көрсөтүлгөн. Ал эми эттин баасы дүйнөлүк базарда 0,7 пайызга төмөндөгөнү маалым болду.
Аскер кызматкерлеринин чыгашалары боюнча жасалма документ менен акча алып жүргөн жооптуу кызматкерлерге кылмыш иши козголду. Бул тууралуу 15-ноябрда Башкы прокуратуранын басма сөз кызматы билдирди. Кылмыш иши "ишенип берилген мүлктү өзүнө ыйгарып алуу", "кызмат абалынан кыянаттык менен пайдалануу", "кызматтык жасалмалуулук", "мамлекеттик мөөрдүн жасалма үлгүсүн колдонуу" беренелери боюнча козголду. Маалыматка караганда, Башкы прокуратура УКМКнын Коррупцияга каршы күрөшүү кызматы менен биргеликте Башкы штабдын Коргонуу иштери жана кургактагы аскерлер мамлекеттик комитетинде текшерүү иштерин жүргүзүшкөн. Натыйжада каржы жаатында бир катар мыйзам бузуулар аныкталган. Белгилүү болгондой Коргонуу иштери боюнча мамлекеттик комитеттин жооптуу адамдары жасалма документтерди даярдап, аскер кызматкерлерине төлөнүүчү каражаттарды алып турушкан. Ошондой эле аскер кызматкерлеринин транспорттук каражаттары, кызматтык иш сапарларынын чыгашалары деген негиз менен Башкы штабдын жооптуу кызматкерлери акча каражатын мыйзамсыз өз эсебине өткөрүп келишкени ачыкталган.
Бүгүн, 10-январда Жогорку Кеңеш төртүнчү вице-премьер-министр кызматына Санжар Муканбетовдун талапкерлигин карады. Депутаттар Муканбетовго карата суроо салышты. Анда депутат Эмил Токтошев өлкөдө казино, кумар оюндарына уруксат берүүгө Муканбетовдун көз карашы кандай экенине кызыкты. " Кумар оюндарына бизде тыюу салынып калды. Коңшу Казакстанда, Орусияда уруксат берилген. Эгер өлкөдө казино, кумар оюндарына уруксат берсек, бул бюджетке киреше алып келеби? " - деп сурады Токтошев. Муканбетов: " Кумар оюндарына карата саясий чечим кабыл алынып калган. Өкмөт аткаруучу орган. Мыйзамда кандай жазылган болсо, биз аны аткарабыз. Эгер буга уруксат берилсе, бюджетке киреше алып келет ", - деп жооп берди.
Бишкек шаардык мэриясынын жерди пайдалануу жана курулуш башкармалыгы "Тазалык" муниципалдык ишканасынын атайын бөлүмүнүн кызматкерлери менен биргеликте мыйзамсыз объектилерди тазалоо иштерин тынымсыз улантышууда. Бул тууралуу шаардык мэриянын басма сөз кызматынан билдиришти. Маалыматка ылайык, бул жолу Кытай Эл Республикасынын грантынын эсебинен Бишкек шаарынын жол тармагын өнүктүрүү долбоорунун экинчи фазасына ылайык, Түгөлбай Ата көчөсүн оңдоп-түзөө иштеринин алкагында, "Көпүрөдө" пиво-барынын бир бөлүгү, "Бахчай" шашлыкканасынын жана "Центр Плова" кафесинин жайкы аймагы демонтаж кылынды. "Ошол эле учурда Будённый көчөсүндөгү төрт чарбалык курулуштар демонтаж кылынган. 12-кичи районундагы Саякбай Каралаев көчөсүндө мыйзамсыз орнотулган контейнердин ээси өз ыктыяры менен бузду, буга чейин ээсине билдирүү берилген. Саякбай Каралаев көчөсүндө жашылдандыруу жана көрктөндүрүү үчүн берилген жердин ордундагы "Шашлычная" кафесинин уруксатсыз тургузулган кампасы бузулду. Лев Толстой менен Байтик Баатыр көчөлөрүнүн кесилишинде дагы жеңил салмактагы объект алынды. Андан сырткары түшүндүрүү иштеринен кийин Дайыр Асанов атындагы сейил бакта жайгашкан азык-түлүк ташуучу унаа менен батуттун ээлери өз ыктыяры менен демонтаж кылышты.
Кыргыз спортчусу Адилет Камчыбеков Япониянын Токио шаарында өткөн пауэрлифтинг боюнча Дүйнө Кубогунда коло медаль тагынды. Мелдеш 25-27-сентябрь күндөрү өткөн. Камчыбеков 107 килограмм салмакта күч сынашып, 175 килограмм штанганы көтөргөн. Жыйынтыгында 3-орунга татыган.
"Мен президент катары тосуп жаткан биринчи мамлекет башчысы сиз болдуңуз, урматтуу Эрдоган мырза". Мындай сөздү президент Сооронбай Жээнбеков Түркиянын президенти менен болгон жолугушууда билдирди. Жээнбеков Түркия Кыргыз Республикасынын эгемендүүлүгүн тааныган алгачкы өлкөлөрдөн болгонуна ыраазычылык билдирди. "Сизди Түркиянын президенти болуп кайрадан шайлангандыгыңыз менен дагы бир жолу чын жүрөгүмдөн куттуктайм. Шайлоолордун жыйынтыгы сиз аткарган иштерге жана жасап жаткан реформаларга түрк эли тарабынан көрсөткөн чоң ишенимди айгинелейт" , - деди президент Жээнбеков.
Бишкектеги жаңы конуштарды жаратылыш газына туташтыруу боюнча иштер жүргүзүлүп жатат. Бул тууралуу бүгүн, 14-сентябрда борбор калаанын мэриясынан билдиришти. Маалым болгондой, быйыл 9 объектиде: Ак-Тилек, Ак-Тилек-2, Ак-Тилек Турбаза, Бакай-Ата 2, Ала-Арча, Төкөлдөш, Попеновка, Жогорку Көк-Жар жана Товарная көчөлөрүндө газдаштыруу боюнча курулуш-монтаждоо иштери жүргүзүлүүдө. Газ түтүктөрүн куруунун жалпы пландалган узундугу 58,5 чакырымды түзөт. Бүгүнкү күндө 13 ,5 километри Ала-Арча, Ак-Тилек, Ак-Тилек-Турбаза, Ак-Тилек-2, Бакай-Ата, Төкөлдөш конуштарында курулуш иштери жүрүп жатат. Даярдоо иштери болсо Попеновка, Жогорку Көк-Жар жана Товарная көчөсүндө жүрүүдө. Учурда газдаштырылган конуштардагы үйлөрдү жаратылыш газына кошуу иштери улантылууда. Бүгүнкү күндө 18 миң 558 турак жай газдаштырууга кошулду. Шаар боюнча 2023-жылдын башынан бери газ тармагына кошулган жаңы абоненттердин саны 5542 бирдикти түздү.
Бишкек шаарында коомдук транспорттор текшерүүдөн өттү. Бул тууралуу калаа мэриясынан кабарлашты. Маалыматка ылайык, рейдди Транспорт жана жол-транспорттук инфратүзүмдү өнүктүрүү департаменти Бишкектин кайгуул кызмат башкармалыгы менен биргеликте өткөрдү. Анда муниципалдык ишканалардын жана менчик ташуучу фирмалардын жетекчилери менен биргеликте аялдамаларда жүргүнчүлөрдү отургузуу жана түшүрүү эрежелеринин сакталышын, кыймылдуу курамдын техникалык абалын, санитардык нормалар текшерилди. Белгилей кетсек, коомдук транспорттогу навигация системасы уруксатсыз өчүрүлсө, айдоочулар ишке киргизилбей калат. " Мындан тышкары, шаардыктар менен иш жүргүзүлүп, аларга аялдамалардагы жүрүм-турум эрежелери да түшүндүрүлдү. Бишкек шаардык ички иштер башкы башкармалыгы боюнча МККБнын кызматкерлери аялдамаларда токтоп турган унаалардын айдоочуларына алар токтотуу эрежесин бузуп жатканын түшүндүрүштү.
Аялдар үчүн өтө коркунучтуу дарт - бул көкүрөктүн залалдуу шишиги. Бул дартка кабылгандар башында өзүнүн ооруп жаткандыгы тууралуу билбейт. Анын башталышы эмнеден улам болуп калганын да түшүнбөй калат. Мындай маалымат менен эмчек рагын жеңген Айгүл Кулдаева бөлүштү. "Дартты адам өзү аныктай албайт, бирок күмөн жаралса кармап көрүп, без сымал катуу нерсени байкаса болот. Рак болушу мүмкүн деген белгилер - бул эмчектин биринин көлөмү чоңураак болушу же эмчектин үрпү ичине кирип кетиши, анан колтук жакта без чочушу да текшерүүгө барууга түрткү болот. Уулумдун башында залалдуу шишик табылып, оорудан улам каза болуп калды. Мен 2012-жылы стресске кабылдым. Уулумдун күйүтүн тартып жүрүп, ооруну деле сезбептирмин. Ошондон кийин менин көкүрөгүмдө да залалдуу шишик пайда болду. Кыздарым менин көзүмдү карап, жаша деп жатышты. Алардын жалгыз каларын ойлогондо ушул жаман аттуу дартты жеңем деп өзүмө сөз бердим", - дейт Айгүл Кулдаева.
"Жылаңач баатыр": Көл жээгинде..." долбоорунун финалисттерине акчалай сыйлыктар тапшырылды. Сертификат ээлерине акчалай байгени тапшыруу кечеси 30-сентябрда Бишкекте орун алды. Бул кечеге 14 катышуучунун баары келип, бир дасторкон үстүндө маектешти. "Супер-Инфо", СУПЭР ТВ жана порталынын жамааты финалга чыккан ырчылар Марс, Кудайберди Айтбосунов жана Айгерим Ибрагимовага акчалай сыйлыгын тапшырды. "Супер баатыр" Кубогунун ээси Марска 100 миң сом, 2-орундун ээси Кудайберди Айтбосуновго 50 миң сом, 3-орунду ээлеген Айгерим Ибрагимовага 20 миң сом тапшырылды. Сынак СУПЭР ТВ тарабынан "Супер-Инфо" гезити жана порталы менен биргеликте уюштурулган. Жүздөгөн адамдардын ичинен кастинг аркылуу тандалып алынган 14 катышуучу 14-сентябрда Ысык-Көлгө барган. Реалити-шоунун катышуучулары 14 күн бою чөнтөк телефонсуз, интернетсиз жашады. Алгач катышуучулар "Кызыл кемсел" жана "Көк кемсел" деген командаларга бөлүнүшкөн. Долбоордон биринчи болуп Зарылбек Аликенов , Азамат Мамбетов, Нуркыз Кожонова, андан кийин Деңиз Маданбеков, Азамат Аманидинов, Айгерим Эшим, Калыс Жакыпов, Назэль, Замира Хатамова, Шерхан четтетилген.
Бишкекте милициянын кайгуул кызматкерлери жардыруучу затты алып жүргөн жаранды кармады. Бул тууралуу аталган кызматтан билдиришти. Маалыматка ылайык, 2-декабрь күнү Бишкек ШИИББинин “102” кызматына “Асанбай” паркында белгисиз жаран жардыруучу зат ыргытып жиберди деген маалымат келип түшкөн. Айтылган дарекке ошол замат милициянын кайгуул кызматкерлери келип, маалыматты тактаганда, айтылган даректе жарылуучу заттардын жарылгандыгын көрүшкөн. Чакыруу менен келген кайгуул кызматкерлери ыкчам издөө иш-чараларын жүргүзүп, кылмыш изи сууй электе, кылмышка шектүү катары 1989-жылы туулган А.Н. аттуу жаранды качып бара жаткан жеринен кармашып, Октябрь РИИБинин тергөө кызматына өткөрүп беришкен.
Кечээ, 22-ноябрь күнү Бишкек шаарынын 7-Апрель жана Жибек Жолу көчөлөрүнүн кесилишинде жол чырак иштебей калып, жөнөкөй жаран жол кыймылын көзөмөлдөп жаткан видео тараган. Бул боюнча патрулдук милицияга байланышканыбызда, төмөнкүлөрдү билдиришти. "Кечээ күнү болгон окуя, биздин кызматкерлер дароо барышкан, алар барганда бул жаран жок болчу. Жол чырак саат 15:00дө ишке кирген.
Бишкектеги "Ала-Тоо" мейманканасына 2010-2012-жылдары ээлик кылган Кушбак Жайчиев мейманкананын тегерегиндеги окуя боюнча 13-апрелде порталына комментарий берди. Өкмөткө караштуу Архитектура, курулуш жана коммуналдык чарба агенттигинин кызматкери Жайчиев, мейманканага убагында 2 жылдай кожоюндук кылып турганы гана болбосо, кыӊыр иштерге катышпаганын айтууда. Окуянын чоо-жайы: Борбор шаардын Эркиндик бульварында жайгашкан мурдагы “Ала-Тоо” мейманканасы сүрдүрүлүп, ордуна “Кыргыз Мунай” компаниясы көп кабаттуу үй курганы жатат. Бул арада ММКларга мейманкананы убагында Максим Бакиевдин адамдары ээлеп турганы жөнүндө маалымат тарады. Маалыматты Бакиевдин мүлктөрүн иликтеп жаткан депутаттык комиссиянын өкүлдөрү да тастыктоодо. Тагыраагы, мурда Бишкек мэриясынын балансында турган мейманкана 2009-жылы 4,2 миллион сомго “Гольфстрим Строй” фирмасына сатылганы айтылат. Бул фирманын артында Максим Бакиевдин жакын адамдарына таандык компания турган деп көрсөтүлүүдө. Мейманкананы 2010-жылы июнда Кушбак Жайчиев аттуу жаран 5 миллион сомго сатып алып, 2012-жылы кайра 100 миллион сомго саткан. 2014-жылы мейманкананын “тарыхый-маданий эстелик” деген статусу жоюлган. Жыйынтыгы – бүгүн мейманкана пайдубалынан бери сүрдүрүлүп, ордуна элиталык делген үй курулганы жатат. Мүлк Бакиевдерге таандык болсо, 2010-жылдан кийин эмне үчүн улутташтырылбай калган? Бул өӊдүү суроолорго азырынча так жооп айтыла элек. Кушбак Жайчиев (сүрөттө) мейманканага кантип 2 жылдай кожоюн болуп калганын айтып берди. “2010-жылы бирөөлөр (кимдер экенин атаган жок) сатып аласызбы деп сунуштап калышты. Мен макул дедим. Өзүмдүн акчам жетпейт эле. Менде да тууган-урук, жоро-жолдош бар, алардын жардамы менен сатып алдым. Жакшы максатта, иштетебиз деп сатып алганбыз. Биз кожоюндук кылып турган учурда мейманкананын бир кирпичи ордунан жылган жок. Бирок иштетүү колубуздан келген жок, 2 жылдан кийин кайра сатып жибердик”, - деди Жайчиев. Чиновник бул мейманкананы Максим Бакиевге жармаштыруу негизсиз экенин айтат. “Бакиевдерге таандык болчу деген болбогон сөз. Максим Бакиевге эч кандай байланышы жок. Башка эле жеке фирмалардын бири болчу. Башкысы мен мыйзамдуу сатып алып, 2 жыл салыгын төлөп, кайра мыйзамдуу саткам. Бул боюнча текшерүүлөр жүргөн, баары жайында. Канча жолу кайрылып суроо берсеӊер, мен ушул эле сөздөрдү кайталай берем. Башка айта турган сөзүм жок”, - дейт ал. Жогорудагы алып-сатуулардын, 2010-жылдан кийин "Ала-Тоо" мейманканасынын улутташтырылбай калышынын артында жогорку кызматтагы адамдар турганын айткандар дагы бар. Бирок алар кимдер экени коомчулукка расмий жарыялана элек. Бакиевдерге таандык мүлктөр боюнча Жогорку Кеӊеште түзүлгөн депутаттык комиссиянын төрагасы Канат Исаев (сүрөттө) мейманканага тийиштүү маселе сөзсүз иликтене турганын билдирди. Бакиевдерге таандык мүлк катары "Ала-Тоо" мейманканасы эмне үчүн 2010-жылдан кийин камакка алынбай, улутташтырылбай калганы түшүнүксүз экенин айтат Исаев. Депутаттык комиссиянын иш жыйынтыгында бул факт боюнча да маалымат берилери күтүлүүдө. Маалымат үчүн: "Ала-Тоо" мейманканасы (мурунку аталышы "Тянь-Шань") 1960-жылы курулган. 113 бөлмөлүү имарат бир учурда 250дөн ашык кардарды кабыл алууга мүмкүнчүлүгү болгон.
Бүгүн, 7-июнда Жогорку Кеңештин комитетинде Орхан Инандынын жоголуу фактысы боюнча маалыматы угулуп жатат. Депутат Абдывахап Нурбаев Түркиянын басылмалары Орхан Инандыны Кыргыз өлкөсүнүн УКМКсы уурдаган деп жазып жатышканын айтты. "Кечээ ушундай маалымат чыкты. Эмне үчүн бул сөздү төгүндөбөй жатасыңар? Бул Тышкы иштер министрлигинин иши да. УКМКдан, ИИМден кат күтүп жатасыңарбы? Уктап отура бересиңерби? Буга чейин төгүндөп маалымат чыгарбайсыңарбы. Кыргыздын эгемендүүлүгүн сактабайсыңарбы" , - деди депутат. Тышкы иштер министринин орун басары Айбек Артыкбаев : "Бизге андай маалымат келе элек.
Түштүк Батыш Азияда жайгашкан Йемен мамлекети дүйнөдөгү эң жакыр өлкөлөргө кирет. Йеменде 6 жыл бою жарандык согуш жүрүп келген. Анын кесепетинен биринчи кезекте жаш балдар жабыр тартып келет. Жаш балдар өлкөдө жаралган экономикалык кризистен улам тыңгылыктуу тамак жей алышпайт. Мындан улам ал жакта ачарчылык орун алганын дүйнөлүк басылмалар байма-бай жазып келишет. Йемен тууралуу акыркы маалыматтардан 7 жаштагы Фаид Самимдин кейиштүү абалы көзгө урунду. Түрктөрдүн ТРТ аваз каналы бул бала тууралуу чакан ролик жарыялаган. Анда 7 жаштагы бала болгону 7 килограмм салмакта экени жазылат. "Фаид Самим 7 жашта, бирок анын салмагы болгону 7 килограммды түзөт. Баласын сактап калуу үчүн Фаиддин ата-энеси 160 чакырым жолду көзөмөл өткөрүү пунктун ашып өтүп келүүгө туура келди. Йемендеги 6 жылдык согуштун кесепети гуманитардык кризиске алып келди. Ал эми 2020-жылы ага кошумча коронавирус, чегирткелердин көбөйүп кетиши, суу ташкындоолор өлкөдө жаралган ачарчылыкты күчөтүп жиберди. Баланы карап жаткан дарыгер Фаид баштагыдан жакшы болуп калганы менен ДЦП менен жабыркап, дагы көп убакыт бою дарыланууга муктаж экенин билдирген. Фаид Самимдин ата-энесинде баласын мындан ары дарылатууга жана дары-дармектерин алып берүүгө каражаттары жок. Алардын бирден бир үмүтү кайрымдуулукта" , - деп жазылат маалыматта.
Бүгүн, 9-октябрда Жогорку Кеңеште турак жайды табигый кырсыктардан камсыздандыруу боюнча мыйзам долбоору комитеттин кароосуна кайтарылды. Мыйзам долбоору менен мыйзамдын 8-беренесиндеги камсыздандыруу учурларынын суу каптоо, узак жаан, жер алдындагы суунун деңгээлинин жогорулашы, катуу жаан сыяктуу бир катар түрлөрүн алып салуу сунушталууда. Талкууда турак жайларды камсыздандырууда майыптар, Чернобыль апаатынын катышуучулары сыяктуу калктын айрым аялуу катмарына камсыздандырууга 50 пайыз жеңилдик берилери айтылды. Ошону менен катар адам факторунун таасири менен болуучу кырдаалдар, селге айланганга чейинки катуу жаан жаратылыш кырсыктарынын тизмесинен алынып салынгандыгы такталды. Бир катар депутаттар күндөп-түндөп жааган кар, катуу төккөн мөндүр сыяктуу жагдайлар эске алынбай калгандыгын сынга алышты.
ІІІ Дүйнөлүк көчмөндөр оюндары старт алгандан бери түрдүү иш-чаралар өткөрүлүүдө. Учурда Көчмөндөр оюндарындагы оюн-зооктор, мелдештер, көргөзмөлөр кызуу жүрүп жаткан кез. Чоң масштабдагы эл аралык оюндарга келген меймандар өздөрүнүн пикирлери, сезимдери менен бөлүшүп, оюндар жагып жатканын билдиришкен. Кырчында болуп жаткан күндүзгү иш-чаралардын кандай жүрүп жатканына барабыз күбө болуп жатабыз. Ал эми күн баткандан кийин көз алдыга кандай көрүнүш тартылат?
Бишкектин борбордук аянтында бүгүн, 29-июлда ХІ Эл аралык "Оймо" фестивалы өтүп жатат. Фестивалдын максаты – кыргыз өлкөсүндөгү кол өнөрчүлүктү өнүктүрүү, байыртадан келе жаткан салтты жандандыруу, маданий мурастарды сактап, кыргыз бермети – Ысык-Көлдү туризмдин ордосуна айландыруу. Көргөзмө Бишкек шаарында 31-июлга чейин уланат. Андан соң август айынын акырына чейин Ысык-Көлдүн жээгинде, Чолпон-Ата шаарында өтөт. Көргөзмөгө Тажикстан, Өзбекстан, Кыргыз Республикасынан жана башка өлкөлөрдөн дизайнерлер, сүрөтчүлөр, усталар жана башка салттуу кол өнөрчүлүк менен алектенгендер катышып жатышат.
19-мартка карата дүйнө жүзүндө коронавирусту жуктургандардын жалпы саны 217 миң 247ге жетти. Алардан 84 миң 83 адам айыгып ооруканадан чыкса, өлүмдүн саны 8 миң 784кө жетти. Вирустун очогу болгон Кытай Эл Республикасында вирусту жуктургандар 81 миң 137 адам болуп, алардын 70 миң 525и оорудан айыкса, 3 миң 249 адам вирустан каза болду. Вирустун экинчи очогу болгон Италияда көрсөткүч дагы деле жогорулоодо. 35 миң 713 адам вируска кабылып, 4 миң 25 адам ооруканадан айыгып чыгарылды, ал эми 2 миң 978 адам көз жумду. Өлкө аймагында оорунун жайылуусу боюнча 3-орунда турган Иранда 17 миң 361 вируска кабылган учур катталып, анын 5 миң 398и айыкса, 1 миң 135 киши каза болду. Жогорудагы маалымат АКШдагы Жон Хопкинс атындагы университеттин сайтынан алынды.
Бишкек, Ош жана Токмок шаарларында жергиликтүү кеңештерге кайрадан шайлоо 11-июлга белгиленди. Бул тууралуу Борбордук шайлоо комиссиясына байланышканыбызда маалым болду. "Жергиликтүү кеңештерге шайлоонун үгүт иштери 20-июндан башталат. Ал эми шайлоонун жыйынтыгы 24-июлда чыгат" , - деп билдиришти БШКдан.
Жалал-Абад облусунун Кара-Көл шаарында жол кырсыгы катталып, анын кесепетинен 6 адам каза болду. Мындай маалыматты порталына өздүк булактар кабарлашты. Билдирүүгө ылайык, жол кырсыгы кечээ, 19-ноябрда болгон. Анда Бишкек-Ош жолунун 374-чакырымында Форд Транзит унаасы менен Скания жүк ташуучу унаасы сүзүшкөн. Кырсыктын кесепетинен окуя болгон жерден 5 адам каза болгон. Ал эми Форд Транзит унаасынын айдоочусу ооруканада өзүнө келбей көз жумган.
Американын Түндүк Каролина штатында жашоочулар жана полиция кызматкерлери теги африкалыктардын бутун жууп беришти. Бул тууралуу чет элдик маалымат булактары жазышты. Анда жазылгандай, мындай көрүнүш полиция тарабынан кыйноого алынып өлтүрүлгөн Жорж Флойдду жерге бергенден кийинки бут жуу зыйнатында орун алган. Жөнөкөй жарандар менен полиция кызматкерлери "элдешүү жана сүйүүнүн" белгиси үчүн бул зыйнат учурунда алардын буттарын жууп беришкен. Бул учур видеого, сүрөттөргө тартылып социалдык тармактарга тараган.
Өмүрбек Текебаев абактан ооруканага которулду. Маалыматты `ге Жаза аткаруу мамлекеттик кызматынын басма сөз катчысы Элеонора Сабатарова тастыктады. Анын айтымында, саясатчы жарым жылда бир жолу текшерүүдөн өтүп турушу керек. " Кечээ, 31-майда Өмүрбек Текебаев 47-колониядан Улуттук кардиология жана терапия борборуна которулду. Анын кайра абакка качан которулары дарыгерлердин айтканына жараша болот ", - деди Сабатарова. Өмүрбек Текебаев менен Дүйшөнкул Чотонов "коррупция" боюнча айыпталып, 8 жылга эркинен ажыратылган. Буга негиз болгон көрсөтмөнүн ээси Леонид Маевскийдин өзү Орусияда олуттуу кылмыш ишине шектелип, камакка алынган .
Мамлекеттик каттоо кызматы калктын жаңы үлгүдөгү айдоочулук күбөлүктөргө өтүү процессине даярдык көрүп жатат. Бул тууралуу бүгүн, 6-июнда Мамлекеттик каттоо кызматынын төрагасы Алмаз Мамбетов президент менен жолугушууда билдирди. Мамбетовдун айтымында, жаңы күбөлүктөрдүн баасы эки эсеге арзан болот. "Буга чейин бул иш менен жеке менчик компания алектенчү, эми бул долбоорду Мамкаттоо кызматы ишке ашырат" , - деди ал. Мамлекеттик каттоо кызматынын төрагасы жаңы айдоочулук күбөлүктү киргизгенге чейин бул документти биринчи жолу же жаңыдан алып жаткандар үчүн убактылуу айдоочулук күбөлүк киргизилерин баса белгиледи.
Кыргыз Эл артисти, белгилүү балет бийчиси Арстанбек Ирсалиев каза болду. Ал 5-октябрда АКШда көз жумганын Кыргыз опера жана балет театрынан маалымдашты. Арстанбек Ирсалиев 1950-жылы 25-февралда Чүй облусунун Кара-Балта шаарында төрөлгөн. Ал Ленинграддагы балет мектебин аяктагандан кийин Кыргыз опера жана балет театрында балет бийчиси болуп иштеген. Арстанбек Ирсалиев 17 жашында "Ысык-Көлдүн кызгалдактары", "Космонавттар көчөсү" тасмаларына тартылган. 1969-жылы Бүткүл союздук конкурста "Рикша" балет бийлеринин сынагын утуп алган. Ошол эле жылы ал Кыргыз улуттук академиялык опера жана балет театрынын башкы бийчиси болгон. Бийдеги карьерасы аяктагандан кийин, Бишкек балет мектебинде мугалимдик кесипти аркалаган. Бирок ден соолугуна байланыштуу ал АКШга кетүүгө аргасыз болгон. Маркум АКШда каза болду.
Балыкчы - Корумду унаа жолун оңдоп-түзөө иштерин текшерүү боюнча парламенттин депутаттык комиссиясынын үзгүлтүккө учураган отуруму Ак үйдүн 7-кабатында "Кыргызстан" фракциясынын лидери Канат Исаевдин бөлмөсүндө улантылды. Отурум жабык эшиктин артында өттү. Жыйынга катышкан депутаттарга тендер боюнча кагаздар таратылып, кийинки отурум 11-апрелде өтөрү айтылды. Айта кетсек, бүгүн, 8-апрелде Жогорку Кеңештин Балыкчы - Корумду унаа жолун оңдоп-түзөө иштерин текшерүү боюнча депутаттык комиссиясынын отуруму үзгүлтүккө учураган. Комиссиянын төрагасы Кубанычбек Жумалиевдин ("Бир бол" фракциясы) айтымында, буга тиешелүү материалдардын жоктугу себеп болду. Аталган депутаттык комиссиянын айрым мүчөлөрү Балыкчы - Корумду унаа жолун оңдоп-түзөө иштери боюнча тендер мыйзамсыз өткөрүлгөнү үчүн премьер-министр Темир Сариевди айыпташкан. Т.Сариев өз кезегинде бул маселеге тиешеси жок экенин билдирген .
Юстиция министри Айнур Абдылдаева , өкмөттүн аппарат жетекчиси-министр Мурат Мукамбетов иштегенине 4 ай боло элек жатып кызматынан бошотулушту.  порталынын "Бул кадрдык өзгөрүүлөр эмнени билдириши мүмкүн?" деген соболуна саясат таануучу Марат Казакбаев жооп берди. Анын айтымында, аз эле убакыт иштеген адамды башка кызматка которуу туура эмес. "Мындай аз убакыттын ичинде кызматкер эч нерсе жасай албайт. Бир орундан экинчи жерге которуу туура эмес. Бир кызматта өзүнүн ишин көрсөтүүсү керек. Жаңыдан үйрөнүп жатканда башка жакка которуп салса натыйжа бербейт. Мунун баарын өкмөт карап чыгышы керек. Жок дегенде коюлган мөөнөттүн жарымын иштесе жакшы болмок. Өкмөттө "бардак" болуп жатат. Мындан улам коомдо нааразычылыктар болууда", - деди Казакбаев.
Баланы эмизүү энелердин рак илдетине кабылуу коркунучун азайтат. Бул тууралуу маалымат жыйында ЮНИСЕФтин Кыргыз жергесиндеги өкүлчүлүгүнүн жетекчиси Юкие Мокуо билдирди. "Эмчек cүтү - наристелер үчүн эң мыкты азык. Эне сүтү менен чоңойгон балдар жана өспүрүмдөр ашыкча салмак ооруларына аз кабылышат. Эмчек эмизүү энелердин да рак, кан диабети, төрөттөн кийинки депрессия сыяктуу ооруларга кабылуу коркунучун азайтат", - деп билдирди Мокуо. Эмчек эмизүү менен жыл сайын дүйнөдөгү 820 миң наристени ар кандай оорудан куткарып калууга мүмкүнчүлүк бар.
Бүгүн, 15-февралда Жалал-Абад шаарындагы “Жеңиш” эс алуу багында советтик аскерлердин Ооган жергесинен чыгарылгандыгынын 34 жылдыгы белгиленди. Бул туурасында шаардык мэриянын маалымат борборунан билдиришти. Иш-чарага президенттин Жалал-Абад облусундагы ыйгарым укуктуу өкүлүнүн биринчи орун басары Мамасалы Акматов , шаар мэри Эрнисбек Ормоков , шаардык кеңештин төрагасы Нуртилек Орозбаев ооган согушунун ардагерлери жана каза болгондордун жакындары катышты. Эскерүү иш-чарасында каза болгон аскерлерге арналган эстеликке гүл коюлуп, курман болгондорго багышталып куран окулду. Калаа башчысы Эрнисбек Ормоков каза болгон жоокерлердин жакындарына көңүл айтып, алар эч качан унутулбай тургандыгын белгиледи. Эскерте кетсек, ооган согушуна 620 миң советтик аскер катышкан болсо, алардын ичинен 105 жоокер Жалал-Абад шаарынан барган. Алардын арасынан 17 жоокер курман болгон. Учурда калаада 79 ооган согушунун катышуучусу бар.
Эртең, 16-октябрда футбол боюнча Кыргыз улуттук курама командасы Малайзияга каршы жолдоштук беттеш өткөрөт. Беттеш Малайзиянын Малакка шаарындагы "Ханг Жебат" стадионунда орун алат. Бүгүн, 15-октябрда курама командалардын жана уюштуруу комитетинин чогулушу өттү. Чогулуштун жыйынтыгында Малайзия курамасы ак түстөгү футболкачан, Кыргыз курамасы кызыл түстөгү футболкачан ойной турганы тууралуу чечим чыкты. Кыргыз курамасынын дарбазачысы сары түстөгү форма менен ойносо, Малайзиянын дарбазачысы жашыл түстөгү формачан ойнойт.
Орусиянын 85 аймагынан акыркы бир сутка ичинде 22 миң 572 адамдан коронавирус инфекциясы аныкталды. 352 адам каза болсо, 14 миң 456 бейтап айыгып чыкты. Бул тууралуу аталган өлкөнүн басылмалары жазышууда. Маалыматка ылайык, сутка ичинде коронавирус инфекциясы аныкталган адамдардын ичинен: Москва шаарында - 6271 (айыккандар 4266); Санкт-Петербург - 1944 (айыккандар 937); Москва облусу - 812 (айыккандар 451); Нижегород облусу- 412 (айыккандар 148) адам жана калгандары башка аймактардан. Бул көрсөткүч менен Орусиянын 85 аймагынан жалпы 1 миллион 925 миң 825 адамдан коронавирус аныкталды.
Кыргызстандык Асема аттуу кыз көзүнөн жабыркап, тез арада операцияга муктаж. Бул тууралуу анын атасы айтып, порталына кайрылды. Анын айтымында, Асемага тез арада операция жасалбаса, оору экинчи көзгө өтүп, кыз азиз болуп калышы мүмкүн . "Кызым Асема бир жак көзүнөн жабыркайт. Дарыгерлер тез арада операция деп жатышат. Кызымдын бир жак көзүнө операция кылбасак, экинчи көзүнө өтүп, азиз болуп калышы ыктымал болуп жатат. Кызымдын операциясына 200 миңдин тегерегинде акча керек болуп жатат. Кызымдын көрүп кетишине себепкер болуңуздарчы. Бардыгыңыздарга Аллахым ыраазы болсун ", - деди ал.
Премьер-министр Сооронбай Жээнбеков Бажы кызматынын башчылыгынан Адамкул Жунусовду бошотту. Бул тууралуу өкмөттүн басма сөз кызматы билдирди. Маалым болгондой, Бажы кызматынын башчысы кызматына Азамат Сулайманов дайындалды. Бүгүн өкмөт башчы аны Бажы кызматынын эмгек жамааты менен тааныштырды.
АКШнын Массачусетс штатына караштуу Спрингфилд шаарынын полиция кызматы супермаркеттеги кардарларды кучактап, аларга коронавирус жуктурганын айткан белгисиз жаранды издейт. Бул тууралуу полиция кызматынын маалыматына таянуу менен дүйнөлүк жалпыга маалымдоо каражаттары жазышууда. Маалыматта кара түстүү футболка, чолок шымчан, бет кап тагынган эркек киши жергиликтүү "Wалмарт" супермаркетиндеги адамдарды алардын уруксаты жок кучактап, ага коронавирус жуктурганын айтып, качып кеткен. Полиция кызматы аны издөөгө алды, ал террордук коркутууга шектелүүдө. Аталган жаран коронавирустук инфекция менен жабыркары белгисиз.
Саясатчы Равшан Жээнбеков бир нече жылдардан бери бийликке карата оппозициялык позицияны карманып, реформаларсыз, демилгесиз өкмөттү, "бийликти бүт ээлеп алган" деп президентти сындап келет. Бул жолку маегибиз да өлкөнүн учурдагы абалы, келечеги тууралуу болду. " Менин оюмча, президент Путин биздин президентти эмнеге чакырды деген суроо коомчулукка абдан кызык болушу керек. Анткени мурда пландалбаган жолугушуунун боло калганы жашыруун, элге айтылбаган маселелер талкууланды дегенге далил боло алат" , - дейт ал.
Бүгүн, 13-мартта Казакстандын Тышкы иштер министри Кайрат Абдрахманов өкмөттүк саат учурунда Кыргыз Республикасынын президенти Алмазбек Атамбаевдин сөзүн көбүртүп-жабыртпоого чакырды. " Бул маселе боюнча Кыргыз тарап менен түшүнүштүк. Эки өлкөнүн Тышкы иштер министрлигинин деңгээлинде жолугушуулар өттү. Азыркы тапта биз бир тууган кыргыз элинин Евразиялык экономикалык биримдигинин шарттарына көнүш үчүн жардам берүүнүн үстүндөбүз ", - деди Кайрат Абдрахманов. Үстүбүздөгү жылдын февраль айында өлкө башчысы Алмазбек Атамбаев Европага барып, Эуронэwс телеканалынын журналистинин Евразиялык экономикалык биримдиги тууралуу суроосуна жооп берип жатып, Казакстан 2010-жылы чек арасын жапканы тууралуу айткан. "Биз бирөө менен соода жүргүзүп, коңшулар менен иштешишибиз керек. Эгер биз биримдикке кирбесек, биз менен байланыштар үзүлмөк. 2010-жылы Казакстандын чек арасын 1,5 айга жаап салганда, адамдар өлгөн.
Орусиянын футбол боюнча курамасынын бир кездеги лидери Андрей Аршавин карьерасын Казакстандын "Кайрат" футболдук клубунда улантат. Казакстандык басылмалар кабарлагандай, футболчу клуб менен 1 жылдык келишим түздү. Келишим дагы 1 жылга узартылышы мүмкүн. 34 жаштагы футболчу буга чейин Орусиянын "Зенит" клубунан "Кубань" клубунун курамына кошулган. Көп өтпөй келишим бузулуп, эки тарап кызматташууну токтоткон. Кошумчалай кетсек, Аршавин Орусия курамасынын лидери катары 2008-жылы Европа чемпиондугунда өзүн көрсөтүп, курама менен коло медаль уткан. Көп өтпөй ал Англиянын "Арсенал" футболдук клубунда ойноп баштаган.
Президенттин Ысык-Көл облусундагы ыйгарым укуктуу өкүлү Алтынбек Сулайманов өз каалоосу менен кызматын тапшырды. Маалыматты порталына ыйгарым укуктуу өкүлчүлүктүн басма сөз кызматы тастыктады. "Урматтуу мекендештер! Баарыңыздарга маалым, мен дайыма өлкөбүздүн аймактык башкаруусун түп тамырынан реформалоону сунуштап келгем. Ар дайым жергиликтүү бийликтин ишин сындап, губернаторлор, акимдер, айыл өкмөттөр толук кандуу иш жүргүзө албай жатканын да айтып келгем. “Ат баспайм деген жерин миң басат” дегендей, тагдыр буйруп өзүм губернатор болуп калдым. Жергиликтүү бийликтин ишин жон терим менен сезип, ичинен көрдүм. Жергиликтүү бийликте бүгүнкүдөй башкаруу болуп турганда, элетте эч кандай өнүгүү болбосуна көзүм жетти. Жергиликтүү өзүн-өзү башкаруу бийлиги олуттуу реформага муктаж. Борбордук башкарууну децентрализациялоо керек. Мен саясатчы, сөзүнө бек турган инсан катары ар бир баштаган ишимди аягына чыгарууга аракеттенип келем. Мындай жергиликтүү башкаруу системасы иштеп турганда аракеттерим текке кетерине көзүм жетти. Ошондуктан мен Ысык-Көл элинин да, өзүмдүн да убактымды кетирбей, өз каалоом менен кызматымды тапшырууну чечтим", - деп билдирүү жасады Сулайманов.
Кыргыз Республикасынын өкмөтүнүн аппаратынын түзүмдүк бөлүмдөрүнүн жетекчилери менен жыйын болду. Бул тууралуу өкмөттөн кабарлашты. Маалыматка ылайык, анда бир катар актуалдуу маселелер талкууланган. Жыйындын жүрүшүндө өлкөдөгү коомдук-саясий кырдаалга карабастан, коронавирус инфекциясы пандемиясы күч алып жатканы белгиленген. "Бул кооптуу илдет бир сутка ичинде 245тен ашык жаранга жукту. Өлүм дагы катталды. Жарандарга санитардык-эпидемиологиялык нормаларды сактоо боюнча түшүндүрүү иштерин активдештирүү керектиги айтылды. Жыйында негизги маселелердин бири болгон 2021-жылы тышкы карыз боюнча төлөмдөрдүн жогорку чекте болорун эске алуу менен, республикалык бюджеттин аткарылышы жана тышкы карыздарды реструктуризациялоо боюнча жүргүзүлүп жаткан иштер каралды", - деп айтылат маалыматта. Жыйында "бардык кыйынчылыктарга карабастан мамлекеттик органдар буга чейин кабыл алынган бардык социалдык милдеттенмелерди аткарууну улантышат" , - деп белгилешкен жыйындын катышуучулары. Мындан тышкары мамлекеттик органдардын жетекчилери күз-кыш мезгилине даярдык көрүү маселесин талкуулашкан.
Аида Салянова депутаттыкка талапкерлигин көрсөттү. Бул тууралуу Борбордук шайлоо комиссиясынын басма сөз кызматынан билдиришти. Маалыматка ылайык, ал Свердлов шайлоо округунан талапкерлигин көрсөттү. Кайра шайлоого катышуу үчүн 40 талапкер БШКга арыз менен кайрылды. Биринчи Май шайлоо округу 1. Сурабалдиева Эльвира Жыргалбековна; 6. Акылбеков Русланбек Акылбекович; 7. Рыскелди Момбеков Чыныбекович; 12. Жоробеков Азаматбек Жолборсович; Абдыкадыр уулу Бектур 16. Мусаев Тахир Насырович Свердлов шайлоо округу 1. Асанбеков Жаныбек Асанбекович ; 13. Саадабаев Бакыт Муратбекович; 14. Маматкулов Нурланбек Жолошович; 15. Аспек уулу Азамат; 20. Майрамбек уулу Калыс; Белгилей кетсек, 28-ноябрда өткөн шайлоодо аталган эки округда шайлоого катышкан жарандардын баарына каршы добуш бергендердин саны көп болгон. Анда Биринчи Май районунда 32,92 пайыз, Свердлов районунда 37,48 пайыз бардыгына каршы добуш берген.
Баткенде унаа уурдоого шектелген жаран кармалды. Бул тууралуу бүгүн, 21-сентябрь күнү Баткен облустук ички иштер башкармалыгынан билдиришти. Маалыматка караганда, ушул жылдын 19-сентябрь күнү Баткен ШИИБинин кызматкерлерине 45 жаштагы О.А. арыз менен кайрылган. Анда ал белгисиз адам токтоп турган Хундай Портер үлгүсүндөгү унаасын айдап, качып кеткенин айткан. " Бул факт боюнча кылмыш иши козголуп, кылмышка шектүү катары 33 жаштагы Н.М. кармалды.
Эквадордун президенти Гильермо Лассо өлкөнүн бюджетин үнөмдөө үчүн эки жеке учагынын бирин сатууну чечти. Бул тууралуу анын Твиттерге берген билдирүүсүнө таянып, чет элдик басылмалар жазып чыгышты. Маалыматка ылайык, Эквадордун президенти өзүнө бөлүнгөн "Лэгаcы ЭМБ-135 БЖ" учагын сатыкка коюуну тапшырган. "Мамлекеттик чыгымдарды рационалдаштыруу жана республикалык бюджетти балансташтыруу үчүн өндүрүмсүз, натыйжасыз же керексиз активдерди сатуу, ошондой эле ашыкча чыгымдарды азайтуу зарыл" , - деген Гильермо Лассо. Белгилей кетсек, «Лэгаcы ЭМБ-135 БЖ» учагы Эквадор бийлиги тарабынан 2008-жылы 28 миллион долларга сатып алынган. Учакта үч кабина жана ашкана бар. Учак 14 жүргүнчүнү батыра алат. Эске салсак, буга чейин Румыниянын мурдагы президенти Николае Чаушескунун жеке учагы 120 миң еврого (12 миллион сомдон ашык) бааланган. Чаушеску 1986-1989-жылдардагы расмий каттамдарда «Ромбаc 1-11» моделин колдонгон.
Бишкек шаарынын Ак-Ордо жаңы конушунда көзү ачык "21 жаштагы кызды зордуктады" деп шектелүүдө. Бул тууралуу бүгүн порталына Бишкек ШИИББинин басма сөз кызматынан билдиришти. Маалыматка ылайык, үстүбүздөгү жылдын 1-июнь күнү Бишкек шаарынын Ак-Ордо жаңы конушунда 67 жаштагы көзү ачык киши зордуктаганы тууралуу арыз менен 21 жаштагы кыз кайрылган. Иликтөө иштеринин жыйынтыгында зордуктоого 67 жаштагы жаран шектелүүдө. "Жабырлануучу буга чейин 3 күн катарынан көзү ачыкка барып укалоо жолу менен дарыланып жүргөн. "Укалоо процесси аяктагандан кийин күч колдонуп зордуктаган" деген маалыматты териштирип жатабыз. Учурда биологиялык экспертиза дайындалган. Жыйынтыгы 10 күн аралыгында даяр болот.
Данияр Акматов Инвестицияларды илгерилетүү жана коргоо боюнча агенттигинин директору болуп дайындалды. Бул тууралуу бүгүн, 22-октябрда өкмөттүн басма сөз кызматынан билдиришти. Маалыматка ылайык, тийиштүү буйрукка премьер-министр Садыр Жапаров кол койгон. Буга чейин бул кызматты Шумкарбек Адилбек уулу аркалап келген.
Учурда Баткен облусунда Ош шаарынын мурдагы мэри Мелис Мырзакматов да жүрөт. Бул тууралуу порталына Мырзакматовдун жакындары тастыктады. Маалыматка ылайык, Мырзакматов кечээ, 29-апрелде эле кеткен.
Белгилүү америкалык ырчы Селена Гомеске куюп койгондой окшош София Соларес аттуу мексикалык кыз табылып, ал интернетте популярдуу болууда. 22 жаштагы кызды кээ бир сүрөттөрүнөн ырчыдан айырмалоо бир топ кыйын. Себеби анын бети эле эмес, чачынын узундугу, сүрөткө түшүүсү дагы Селена Гоместикине окшош. "Селенанын күйөрманымын. Эгерде ал мен тууралуу угуп, мага билдирүү жазса, кубанганымдан ыйлап жибермекмин", - дейт София Соларес. Ал ырчыга окшошуу үчүн эч нерсе кылбагандыгын, мындай келбетти ага Кудай бергенин айткан. "Бирөөнү туурап, өзүмдүн өзгөчөлүгүмдү жоготкум келбейт", - деген ал.
Футбол боюнча 20 жашка чейинкилер арасындагы кыргыз улуттук курама командасы Даниянын "Вайле" футболдук клубу менен Түркияда жолдоштук беттеш өткөрдү. Оюн 1:1 эсебинде тең чыгуу менен аяктады. Кыргыз курамасынан жалгыз голду коргоочу Христиан Браузман киргизди. Бул оюнга "Енисей" клубу менен Түркияда окуу-машыгуу жыйынында жүргөн "Ак шумкарлардын" коргоочусу Валерий Кичин жашар курамасын колдоо үчүн келди.
Кадамжай райондук милициясы оор кылмышка шектелип, 13 жыл издөөдө жүргөн жаранды кармады. Бул тууралуу бүгүн, 5-декабрда порталына Баткен ОИИБинин маалымат кызматы билдирди. Билдирүүгө ылайык, 2003-жылы И.Т. аттуу жаран Д.Г. аттуу жаран менен уруша кетишкен. Алардын чыры оозеки урушуу менен токтобой, И.Т. ал менен чырдашкан Д.Г.ны сабаган. Д.Г. алган жаракатынан улам оор абалда Айдаркендеги аймактык ооруканага жаткырылган. Мунун кесепети Д.Г.нын ден соолугуна залал келтирген. "Бул факт боюнча Кадамжай РИИБи тарабынан Кылмыш-жаза кодексинин 104-беренеси (адамдын саламаттыгына атайлап оор залал келтирүү) менен кылмыш иши козголгон. Ошондой эле ошол кезде 23 жаштагы И.Т.ны кармоо боюнча ыкчам иликтөө иштери жүргүзүлгөн. Опер кызматкерлери анын болжолдуу жүргөн жерлерин аныктап текшерип көрүшкөнү менен натыйжа болгон эмес. Анткени кылмышка шектелип издөөгө алынган жаран бул жылдар аралыгында Орусия жана Казакстандын аймагында жүргөндүгү аныкталган", - деп айтылат маалыматта. Анда белгиленгендей, 13 жылдан бери издөөдө жүргөн И.Т. ушул жылдын 29-ноябрында Кадамжай райондук милициясы тарабынан Бишкек шаарынын аймагынан кармалган.
Кербен шаарында орто мектепке барчу жол эки жылдан бери оңдолбой жатат. Мындай нааразычылыгы менен порталына окурман кайрылды. Анын айтымында, жолго топурак, шагыл төгүлгөн, бирок оңдоо иштери жүрө элек. "Окуучулар жамгырда, кар эригенде кыйналышууда.
Мамлекеттик каттоо кызматынын аймактардагы айрым бөлүм башчылары жана катардагы бир катар кызматкерлери коррупциялык иштерге жана калкка кызмат көрсөтүүдө одоно мыйзам бузууларга жол беришкен. Мекеменин маалымат катчысы Мелис Эржигитовдун 'ге билдиришинче, Каттоо кызматы элден түшкөн арыздардын, маалымат каражаттарына чыккан маалыматтардын негизинде кызматтык териштирүү жүргүзүп, катачылыктары үчүн айрымдарын жумуштан кетирип, кээ бирине катуу сөгүш берди. Маалым болгондой, Өзгөн районундагы паспорт берүү жана калкты каттоо бөлүмүнүн башчысы, Талас районундагы жана Талас шаарындагы паспорт берүү жана калкты каттоо бөлүмүнүн башчысы кызматынан бошотулган. "Жайыл районундагы бөлүм башчы кызматынан төмөндөтүлдү. Андан сырткары Ысык-Көл жана Кара-Кулжа райондорундагы бөлүм башчыларга сөгүш жарыяланып, Каттоо кызматынын алдындагы Калкты жана жарандык абалдын актыларын каттоо департаментинин, "Кыргыз почтасынын" жана "Инфоком" ишканаларынын бир катар кызматкерлери тартиптик негизде жоопко тартылды", - дейт Эржигитов. Ал белгилегендей, аларга юридикалык баа берилүү үчүн чогултулган материалдар Башкы прокуратурага өткөрүлүп берилген.
Мамлекеттик каттоо кызматынын төрагасы Тайырбек Сарпашев кызматтан бошотулду. Аталган мекеменин маалымат катчысы Мелис Эржигитовдун 'ге билдиришинче, Сарпашев өз каалоосу менен кызматтан кетүү арызын 14-июнда жазды. Арызга премьер-министр Сооронбай Жээнбеков кол койду. Эске салсак, буга чейин Башкы прокуратура өкмөткө мамлекеттик каттоо кызматынын төрагасы Тайырбек Сарпашевди кызматтан алуу боюнча сунуш берген. Буга Максим Бакиевдики делген Скрябин көчөсү, 45-45-а дарегинде жайгашкан жердин аресттен чыгып, сатылып кетиши себеп болгон. Бирок Сарпашев эч кандай күнөөсү жок экенин айтып келүүдө. Мындан улам мекемелер аралык комиссия түзүлгөн. Ошондой эле Сарпашевге 2013-жылы вице-премьер-министр болуп турганда Мамлекеттик каттоо кызматындагы тендерде жеңилген компаниядан жаранды туулгандыгы тууралуу күбөлүктөрдүн бланктарын сатып алууга уруксат берген деген да айып тагылууда. Сарпашев февраль айында кызматтан убактылуу бошотулган эле.
7-ноябрь - Кыргыз Республикасында Маалымат жана басма сөз күнү. Бул күнү коомдо Кыргыз журналистикасынын абалы, сөз эркиндиги, журналисттердин укуктары маселеси талкууланат. Кыргыз өлкөсү эгемендүүлүгүн алгандан бери сөз эркиндиги ар бир президенттин тушунда ар кандай сыноолорго кабылган.  порталынын "Кыргыз өлкөсүндөгү сөз эркиндиги кайсы президенттин тушунда эркин болду?" деген соболуна журналист Нарын Айып төмөнкүдөй жооп берди. Анын пикиринде, мурунку президенттердин ичинен сөз эркиндигине карата болуп көрбөгөндөй катуу кысым Курманбек Бакиевдин тушунда болгон. “ Аскар Акаев президент болуп турган биринчи жылдары же 1993-жылга чейин Кыргыз өлкөсүндө сөз эркиндиги бар болчу. Ошол убакта жаңы гезиттер чыгып жаткан. Сөз эркиндигине болгон кысым 1993-жылы “Свободные горы” гезитинин жабылышы менен башталган. Анда аталган гезитке Аскар Акаевге карата сын макала жарыяланган. Эң кызыгы, “Свободные горы” Жогорку Кеңешке караштуу болчу, ага карабай Жогорку Кеңеш гезитти коргой алган эмес. Андан кийин Чынара Жакыпова “Политика” деген гезитти ачкан. Бирок аны ошол кездеги юстиция министри болуп турган Мукар Чолпонбаев өзү буйрук чыгарып эле жаап салган. Ага удаа “Республика” гезитинин башкы редактору Замира Сыдыковага карата иш козголуп, сот аны журналистика менен алектенүүгө тыюу салган чечим чыгарган. Ага карабай Сыдыкова ишин уланта бергенде мамлекеттик катчы Дастан Сарыгулов аны кайра сотко берип, сот залынан Сыдыкованын колуна кишен салынып, камакка алынган. Кийинки кезек “Асаба” гезитине жеткен. Ошентип сөз эркиндигине карата кысым улана берген. Курманбек Бакиевдин жылдарында сөз эркиндигине карата катуу кысым болгон. Журналист Геннадий Павлюкту өлтүрүп салышкан, ал эми Григорий Михайловду өлкөдөн кууп чыгарышкан. Мындан башка көптөгөн журналисттерге куугунтуктоолор болуп турган. Роза Отунбаеванын учурунда сөз эркиндигине карата кысым болгон жок. Алмазбек Атамбаев бийликке келген биринчи жылдары “мына азыр эч ким өлтүрүлгөн жок, баары жакшы” деп кыйкырып турган. Бирок анын бул айткандары алдамчылык болгон. Атамбаев деле мурдагы президенттердин жолуна түшүп, журналисттерге миллиондогон сомдук айып пулдарды салып, бир катар журналисттердин үйүн да тартып алам дегенге чейин барды. Азыркы президент сөз эркиндигине карата эч кандай кысым көрсөтө элек. Мындан ары кандай болорун эми көрөбүз. Бийликтин сөз эркиндигине карата кысымы чиновниктер аралашкан коррупциялык иштердин ачыкталып кетпешине байланыштуу” , - деди Нарын Айып.
Жаңы муундагы биометрикалык паспортторго бланк даярдоо боюнча өткөрүлгөн тендерде мыйзам бузуулар боюнча айыпталып жаткан "Инфоком" мамлекеттик ишканасынын директору Талант Абдуллаевдин баш коргоо чарасы өзгөртүлдү. Бул тууралуу Биринчи Май райондук сотунан билдиришти. Бүгүн, 13-майда Биринчи Май райондук соту эки айга камакка алынган Талант Абдуллаевдин баш коргоо чарасын өзгөртүп, үй камагына чыгарды. Өтүнүчтү сотко башкы прокуратура келтирип, Абдуллаев сот залынан бошотулган. Буга чейин УКМК жаңы муундагы биометрикалык паспортторго бланк даярдоо боюнча өткөрүлгөн тендерде мыйзам бузуулар аныкталганын айткан. Ал эми 17-апрелде Бишкек шаарынын Биринчи Май райондук сотунун токтому менен Мамлекеттик каттоо кызматынын жетекчилери 2 айга УКМКнын тергөө абагына камакка алынган.
Кечээ, 8-сентябрда Акыйкатчы институтунун кызматкерлери УКМКнын СИЗОсуна камакка алынгандардын шартына мониторинг жүргүзүштү. Бул тууралуу Акыйкатчы институтунун басма сөз кызматы билдирди. Алар Жогорку Кеңештин депутаты Адахан Мадумаров менен Жаратылыш ресурстары министрлигинин экс-жетекчиси Динара Кутмановага барышты. "Текшерүүнүн жүрүшүндө камералар текшерилип, камакка алынгандар менен сүйлөшүү жүргүзүлүп, кемчиликтер аныкталды. Тагыраагы, 60 орундуу СИЗОдо 76 адам отурган. Министрлер Кабинетинин 2022-жылдын 28-ноябрындагы буйругу менен каралган маалымат стенддери жана анонимдүү кутулар жок. Мониторинг учурунда фельдшер болгон эмес, ал эмгек өргүүсүндө. СИЗОнун жетекчилигине убактылуу жок болгон фельдшерди алмаштыруу маселесин кароо сунушталды", - деп жазылат билдирүүдө. А.Тиленбаева, Н.Камчыбеков жана А.Мадумаровдор жаткан №23 камерада кармоонун шартына эч кандай даттануулар болгон эмес. А.Тиленбаев кан басымы жогору болуп жатканын айткан. Ал эми Мадумаров ден соолугу боюнча Акыйкатчы кызматкерлерине кайрылган. Ал кант диабети менен жабыркап жатканын айткан. Ошол эле учурда камакка алынган Динара Кутманова жүрөгүндө кемтик бар экенин айтып, тез арада жүрөк клапанын алмаштыруу зарылдыгын айтып, маселени кароону тездетүүнү суранган.
Эмилбек Абдыкадыров президенттин Ысык-Көл облусундагы ыйгарым укуктуу өкүлү болуп дайындалды. Бул тууралуу президенттин администрациясынан кабарлашты. Тиешелүү жарлыкка өлкө башчы Садыр Жапаров кол койду. 31-октябрда Эмилбек Абдыкадыров Бишкек шаарынын мэри кызматынан бошотулган.
Ош облусунун Кара-Кулжа райондук ички иштер башкармалыгынын кылмыш иликтөө бөлүмүнүн кызматкерлери А.у. А. жана А.Ж. кармалды. Бул тууралуу УКМКнын маалымат кызматынан билдиришти. Маалымдалгандай, 31-октябрдан 1-ноябрга караган түнү ИИМдин ички иликтөө кызматы менен биргеликте кылмыш ишти оң жака чечип берем деп 120 000 сом талап кылган жогоруда аталган эки кызматкер 50 миң сом өлчөмүндө пара алып жаткан жеринен кармалды. Азыркы учурда кармалгандар убактылуу кармоочу жайга киргизилген.
Жалал-Абад облусуна караштуу Базар-Коргон районунун Кызыл-Үңкүр айыл аймагындагы Ак-Кыя айылына барчу жол каттамы жабылып калды. Бул тууралуу бүгүн, 19-майда порталына Базар-Коргон районунун акиминин биринчи орун басары Каныбек Тилекеев билдирди. " Дарыянын деңгээли көтөрүлүп, ылай суу, шагыл таштар жолду тосуп калды. Суунун деңгээли көтөрүлгөнү 18-майда түштөн кийин болгон. Азыркы убакта унаалар үчүн жол каттамы жок. Өзгөчө кырдаалдар министрлигинин куткаруучулары, жергиликтүү айыл өкмөттүн балдары иштеп жатышат. Эртең, 20-майда жол ачылат буюрса. Ал эми жөө жана атчан каттагандар адырдагы жол менен каттап жатышат ", - деп билдирди Тилекеев. Маалыматка ылайык, Ак-Кыя айылында 60тай кожолук эл жашайт.
Бүгүн, 21-августта Индонезияда өтүп жаткан Жайкы Азия оюндарынын 3-мелдеш күнү старт алып, спорттун 10 түрүнөн 28 медалдар топтому ойнотулат. Анда грек-рим күрөшү жана кыз-келиндер арасындагы күрөш боюнча мелдеште Кыргыз өлкөсүнөн 4 спортчу катышат. Алар грек-рим күрөшү боюнча дүйнөлүк рейтингде 1-орунда турган Каныбек Жолчубеков жана өлкө чемпиону Амантур Исмаилов , кыз-келиндер арасындагы мелдеште жаштар арасындагы Дүйнө чемпиону Айпери Медет кызы жана жаштар арасындагы Азия чемпиону Мээрим Жуманазарова болот. Каныбек Жолчубеков 60 килограммга чейинки салмак ченинде күч сынашып, анын алгачкы атаандашы 19 жаштагы түндүк кореялык спортчу Ри Су Йонг болот. Ри Су Йонг 2018-жылы Бишкек шаарында өткөн Азия чемпиондугунда күмүш медалды тагынып, 2014-жылы жаштар арасындагы Олимпиада оюндарында алтын медалга ээ болгон. Амантур Исмаилов 67 килограммга чейинки салмак ченинде катышып, алгач Йемендин спортчусу Мохаммед Абдулла Дерхем менен беттешет. 20 жаштагы Абдулла Дерхем беделдүү мелдештерге катышканы менен, азырынча медалдарды багындыра элек. Айпери Медет кызы 76 килограммга чейинки салмак ченинде күрөшүп, алгач индонезиялык Ридха Ридван менен кездешет. 26 жаштагы Ридха Ридван 2011-жылы өткөн Түштүк-Чыгыш Азия оюндарынын жеңүүчүсү аталган. Мээрим Жуманазарова 68 килограммга чейинки салмак ченинде күч сынашып, анын алгачкы атаандашы таиланддык Наттакарн Каихуанчум болот. 19 жаштагы Каихуанчум 3 ирет Азия чемпиондугуна катышып, бирок байгелүү орундарга илинген эмес.
Пекин шаарында өтө турган ХХІВ кышкы Олимпиада оюндарына Кыргыз өлкөсүнүн атынан азырынча жалгыз жолдомо уткан Максим Гордеев даярдыгын Орусияда өтүүдө. Бул тууралуу Жаштар иштери, дене тарбия жана спорт боюнча мамлекеттик агенттиги кабарлады. "Кышкы Олимпиада оюндарына ийгиликтүү даярдануу максатында лыжа спорту боюнча Кыргыз Республикасынын улуттук курама командасынын мүчөсү Максим Гордеев 12-декабрдан 24-декабрга чейин Магнитогорск шаарында эл аралык окуу-машыгуу жыйын өтөт", - деп жазылат билдирүүдө. Спортчу Жаштар иштери, дене тарбия жана спорт боюнча мамлекеттик агенттикке караштуу Спорттун олимпиадалык түрлөрү боюнча дирекциясы тарабынан иш-сапарга жөнөтүлгөн.
Монголия десе алгач Чыңгыз ханды же орто кылымда жашаган, мал чарбачылыгы менен алектенген көчмөн монгол элин элестетесизби? Анда жаңылган жоксуз, себеби Монголияда азыркыга чейин калктын басымдуу бөлүгүн көчмөндөр түзөт. Табиятка өзгөчө жакын монгол эли меймандостугу менен суктандырса, Монголия жаратылышы жана климаты менен башка өлкөлөрдөн айырмаланып турат. Төмөндө Монголия жана монгол эли тууралуу баяндайбыз. Өлкө катары Монголия Чыгыш Азияда жайгашкан мамлекет болуп саналат. Ал түндүгүнөн Орусия, ал эми түштүгүнөн Кытай менен чектешет. БУУнун бардык структурасына жана ШКУда байкоочу макамга ээ. Расмий тили монгол тили болсо, жазуусу боюнча кириллицаны колдонот. 1924-жылы Богдо хан каза болгондон кийин Советтер Союзунун таасири менен Монгол Эл Республикасы түзүлгөн, бирок 1991-жылы Монголия болуп өзгөргөн. 1992-жылы кабыл алынган Конституцияга ылайык, Монголия парламенттик республика болуп саналат, анда Мамлекеттик Улуу Хурал мамлекеттик бийликтин жогорку органы болуп дайындалган. Ошол эле учурда президент мамлекет башчысы болуп жарыяланып, ага кыйла чектелген ыйгарым укуктар берилген. Көпчүлүк өлкөлөрдөй эле Монголияда да президент менен парламент 4 жылдык мөөнөткө шайланат. Калкы Аймагынын чоңдугу боюнча дүйнө жүзүндө 19-орунда турса дагы, Монголияда 3,3 миллион гана калк жашайт. Анын 83 пайызын монголдор түзсө, 3,8 пайызын казактар, 1,4 пайызга жакынын буряттар жана башка улуттар түзөт. Монголияда үч гана чоң шаар бар жана калктын дээрлик 45 пайызы борбордо жайгашкан. Калктын 30 пайызын туруктуу бир жерде жашабаган көчмөндөр түзсө, калган элдин басымдуу бөлүгү чакан шаарларда жана кыштактарда жашашат. Монголияда 1 чарчы метрге 1,75 адам туура келет, ошол себептен жүздөгөн чакырым жол жүргөндөр бир дагы жаранды жолуктура албашы мүмкүн. Климаты Монголияда кыш аябай суук, ал эми жай мезгили аябай ысык болот. Өзгөчө эң төмөнкү жана жогорку температура Гоби чөлүндө катталат. Ал эми Улан Батор шаары дүйнөдөгү эң суук борбор шаар катары белгилүү, анда абанын температурасы кышында 40 градустан төмөн жана жайында 40 градустан ашат. Тамак-ашы Монгол эли этти сүйүп жеген калк. Аларда жөнөкөй чайга дагы чүчпара кошулат, мындай тамакты “банштай йай” деп аташат. Эгер чүчпара жок болуп калса, анда сөзсүз жаныбар майын чайга кошуп ичишет. Монголияда жашылча-жемиштерди өтө көп колдоно беришпейт, ал эми вегетариандарды психологиялык ооруга чалдыккандар деп эсептешет. Мал чарбачылыгы менен алектенген бул өлкөдө жашылчалардын ордуна кой, уй жана козу эттерин көп колдонушат. Баса, монголдор мурда балыкты ыйык деп эсептешкендиктен, аны тамак-ашта колдонушкан эмес. Азыр дагы балыкка суроо-талап төмөн, айрым тамактануучу жерлерде гана туристтер үчүн деп атайын балыктарды сакташат. Билим берүүсү боюнча Монголияда калктын көпчүлүгү жылына бир нече ирет жер которуп жашагандыгы үчүн балдардын билим алуусун камсыздоо кыйын. Ошол себептен бул өлкөдө көчмөндөрдүн балдары үчүн атайын мектептер бар. Анда окуучулар да ата-энеси көчкөн аймакка улам которулуп, билим алуусун улантып турушат. Ошол себептен Монголияда балдардын 2 пайызы гана сабатсыз болуп саналат. Бирок билим алууга көңүл бурулганы менен калктын техника менен камсыз болушу артта калган. Алар азыркыга чейин кийимдерин дарыядагы сууга жуушат. Ырым-жырымдары Монголдор каада-салтка, ырым-жырымдарга өзгөчө маани беришет. Алсак, эгер бир адамдын бутун кокусунан басып алса, анда дароо анын колун кысып учурашуу керек. Калктын ою боюнча, бутту тебелеп, бирок колун кармабаса, анда алар душманга айланып кетет. Монголияда үй ичинде ышкырууга болбойт, анткени жергиликтүү ишенимдер боюнча ышкырык каардуу рухтарды үйгө чакырышы мүмкүн. Ал эми дини боюнча монголдордун көпчүлүгү тибет буддизмин колдонушса, калктын бир бөлүгү шаманчылыкты карманышат. Спорт түрлөрү Монголиялык мырзалар сөзсүз атка мингенди, жаа атканды жана күрөш өнөрүн билиши керек. Ошондуктан монголдордун улуттук оюндары аталган үч спортко негизделген. Алсак, эң популярдуу спорт түрлөрүнүн бири катары "бех" деп аталган жергиликтүү күрөш түрү эсептелет. Эреже боюнча балбандар күрөшкө көкүрөгүн ачык калтырган атайын костюмдар менен чыгуусу керек. Айрым маалыматтарга караганда, мурда аталган спорт боюнча аял киши жеңишке жеткен, ошондуктан күрөшкө жалаң эркектер гана катышуусу үчүн атайын костюмдарды ойлоп табышкан. Монголиянын жолдору Монголиялыктар боз үйүн айылдарга, шаарга же көп кабаттуу имараттын жанына деле орнотуп жашагандыктан, мурда жарандардын туруктуу дарегин табуу кыйын болгон. Мындай көрүнүштүн алдын алуу үчүн монгол өкмөтү тамга жана сандардан турган атайын “код” ойлоп табышкан. Анда объект канчалык кичине болсо, анын дареги ошончолук узун болот. Баса, аталган өлкөдө эстеликтердин дагы дареги бар. Монголияда асфальттанган жолдорду кездештирүү кыйын, себеби аталган өлкөдө ири шаарларда гана жолдор курулган. Ал эми мамлекеттин калган аймактарында топурак жолдорду гана көрүүгө болот. Ошондой эле Монголияда жолдорго ишенип бир жакка барууга болбойт, адашып кетишиңиз ыктымал. Себеби көчмөндөрдүн таасиринен жаңы жолдор пайда боло бергендиктен жергиликтүү тургундардын жардамы менен гана багытты аныктоого мүмкүн. Монголдор дүйнөдөгү эң меймандос калктын катарына кирет. Эгер сиз аталган мамлекетке барып калсаңыз, анда каалаган тургундун үйүнө кире берсеңиз болот. Сизге сөзсүз ысык чайын берип, колунан келишинче сыйлаганга аракет кылышат. Монголдор жаныбарлардын ичинен жылкыга өзгөчө маани беришет. Жадакалса, өлкөдө бир нече эстеликтер камтылган жылкы көрүстөнү да бар. Анда атагы чыккан, өзгөчө болгон жылкыларды көмүүгө же эстелигин орнотууга уруксат берилет. Чыңгыз хан тууралуу Монголия менен Чыңгыз хан дайыма чогуу айтылып, бир маанини түшүндүрөт десек болот. Чыңгыз хан 13-кылымда көлөмү боюнча азыркыга чейин эч ким түзө элек империя түзүүгө жетишкен. Ал Рим империясы 400 жылда багындырган аймакты 25 жылда багындыра алган. Монголияда Чыңгыз хандын сөөгү кайда коюлганын азыркыга чейин эч ким билбейт. Эл арасында айтылган уламышка караганда, Чыңгыз хандын кайсы жерде көмүлгөнүн эч ким билбесин деген максатта 800 жоокер аны узатуу зыйнатына катышкан адамдардын баарын өлтүргөн, андан соң өздөрүнүн жанын кыйган.
Кытайдын тийиштүү министрлигине дааратканалардын жайгашкан жерин көрсөтүп туруучу онлайн-картаны түзүү тапшырмасы берилди. Чет элдик басылмалардын жазган маалыматына ылайык, мындай аракеттер чет элден келген туристтер үчүн жакшы шарт түзүү максатында жасалууда. Баіду мап тиркемеси ушул жылдын июнь айына чейин иштелип чыгып, анда 2019-жылга чейин курулган бардык дааратканалардын даректери камтылат. Учурда бул системге 20 миң ажаткана киргени жазылат маалыматта.
Мындан 2-3 күн мурун "мен олтурам сөрүдө" деп тамашалуу сүйлөп, видео тарткан жарандын видеосу социалдык тармакка тараган. Ал видео интернет бетине жайгашары менен аны бөлүшүп, жакшы пикирлерин калтырган жарандар көп болгон. Аны бөлүшкөндөрдүн катарында Учкунбек Токторбаев аттуу жаран бар болчу. Ага 6-майда видеону баракчасынан өчүрүп коюуну талап кылып, жарандын туугандары байланышка чыккан. Бул тууралуу Токторбаев порталына айтып берди. Айтымында, видеодогу адам азыркы тапта депрессия абалында жана ал видеонун коомчулукка тарап кеткенин каалаган эмес. Маалыматка ылайык, видеодогу жаран Ноокат районундагы айылдардын биринде жашайт. Атын атагысы келбеген айылдашынын айтымында, ал абдан кичи пейил, кадыр-барктуу болгон айылдын сүйкүмдүү, камкор келини. Келин видеону коңшуларына эле жиберген. Ал видеонун интернетке жайылып кетүүсүн такыр ойлогон эмес. "Азыр интернет деген балээ чыгыптыр, сүйлөсөң эле тарап кетет экен. Бул видео негизи сыртка чыкпай, өз ара ичибизде эле калышы керек эле. Ал биздин эң тамашакөй, сүйкүмдүү коңшубуз. Кээ бир жазылган терс комментарийлер коңшубузга кыпындай да тиешеси жок. Ал аруу, таза, тамашакөй жан", - дейт ал. Ал эми видеодогу жарандын келини видеонун тарап кеткенине ал себепчи экенин айтып, андан кечирим сурады. Айтымында, ал видеону WһацАппьтагы тайпалардын бирине жиберип, андан улам видео интернетке чыгып кеткен. "Блогерлер, видеону өчүрүп салышыңарды суранам. Азыркы тапта бул видео коомчулукта катуу талкуу болуп жатат. Жеңем азыркы учурда жаман акыбалда. Видеодогу адам менин жеңем болчу. Өзүбүздүн коңшуларыбыздын арасындагы видеону мен бир тайпага таратып койдум эле, ошондон интернетке чыгып кетиптир.
Чүй облусунда жөө адамды сүзүп кеткен айдоочу кармалды. Бул тууралуу облустук жол кыймылынын коопсуздугун камсыздоо бөлүмү билдирди. Маалыматка ылайык, жол кырсыгы 16-ноябрь түнү Бишкек-Чалдыбар унаа жолунда болгон. Анда унаа жөө адамды сүзүп, окуя болгон жерден качып кеткен. Ал эми жабырлануучу ооруканага жеткирилген. Ыкчам иликтөө тобу коопсуз шаардын камералары аркылуу унааны табышкан. Анда ал жөө адамдар өтүүчү өтмөктөн жаранды сүзгөн. 18-ноябрда Фольксваген Гольф унаасы айып короосуна токтотулган. Унааны 1988-жылы туулган Т.Э. аттуу жаран башкарып бара жаткан.
Бүгүн, 25-октябрдан тарта Ош шаарында Кыргыз-Өзбек өнүктүрүү фонду аркылуу алынган 50 жаңы автобус каттамга чыкты. Бул тууралуу калаа мэриясынын маалымат кызматынан кабарлашты. Маалыматка ылайык, бардык автобустар төрт автобустук маршрут боюнча бөлүштүрүлдү. Жаңы автобус каттамдары: №10 автобус линиясы - “Амир-Тимур” МАБдан (Он-Адыр кичи району) шаардык төрөт үйүнө чейин каттайт; №9 автобус линиясы - “Туран” МАБдан (Түштүк кичи району) Ак-Тилек кичи району аркылуу борбордук базарга чейин каттайт; №53 автобус линиясы - Жапалак айыл аймагына караштуу Мээркан айылынан борбордук базарга чейин;
Кыйноолорду алдын алуу борборунун кызматкерлери абакка барып, мурдагы президент Алмазбек Атамбаев менен жолугушкан учурда анын кыйноого кабылганы далилденди. Бул тууралуу Кыйноолорду алдын алуу борборунан билдиришти. Билдирүүгө ылайык, 23-март күнү Алмазбек Атамбаев ден соолугуна байланыштуу соттук отурумга катышуудан жазуу жүзүндө баш тарткан. Анткени ал өзүн жаман сезип, жазуу жүзүндөгү арызын абактын жетекчисинин нөөмөтчү жардамчысына тапшырган. "Бирок колдогу арызга карабай мекеменин кызматкерлери (10 кызматкер) сырт кийими жана бут кийими жок күч колдонуу менен көчөгө алып чыгып, коштоочуларга өткөрүп беришкен жана коштоочулар атайын унаага отургузууга мажбурлашып, аны күч менен сотко алып келишкен. Улуттук борбордун кызматкерлери Атамбаев менен болгон сүйлөшүүдө анын буттарынан жана колдорунан көк ала тактарды табышкан. Алмазбек Атамбаев табылган гематомаларды медициналык фиксациялоо сунушунан баш тартты", - деп билдиришти аталган борбордон. Ошондой эле и штин материалдарын изилдөө учурунда Алмазбек Атамбаевдин өздүк делосунан анын жазуу жүзүндөгү арызы, ошондой эле №47 мекеменин кызматкерлери тарабынан түзүлгөн акт табылган эмес. Жыйынтыгында иштин материалдарында жогоруда көрсөтүлгөн документтердин жок экендиги жөнүндө улуттук борбор тарабынан акт түзүлгөн. Мындан тышкары, улуттук борбордун кызматкерлери 23-мартта Алмазбек Атамбаевди сотко алып кетип жаткандагы видео көзөмөлдү көрүүгө аракет кылышкан. Бирок №47 мекеменин кызматкерлери серверге кирүү мүмкүнчүлүгү жок экенин айтып, видеону көрсөтүүдөн баш тартышкан. Жогорудагы фактылардын негизинде Улуттук борбор тиешелүү органдарга кайрылуу жолдойт. 23-мартта Алмазбек Атамбаевди суукта ич кийимчен күч менен сотко алып келгендигин анын жактоочусу Замир Жоошев билдирген.
Акыркы жылдарда мектеп бүтүрүүчүлөрү өз келечегин түзүүнү өздөрүнүн колуна алышты. Ооба, Жалпы республикалык тестирлөө системи киргенден тартып кимдин аракети күчтүү болсо ал келечегине ошончолук жакшы кам көргөнү аныкталууда. Көпчүлүк бүтүрүүчүлөрдө ЖРТдан эң жогорку балл алуу, президенттин колунан алтын сертификат алуу, өлкөдөгү эң перспективдүү жогорку окуу жайдын каалаган факультетине тапшыруу деген чоң тилектери бар. Бирок аны орундатуу үчүн кеңеш, даярдык жетишсиз болуп калган учурлар көп. Мыкты билим - кең келечек. Мындан улам ЖРТга "8+" методикасы менен даярдоо программасы тартууланат. ЖРТга орус тилинен даярдоо "8+" деп аталат. Эмнеге? Бүтүрүүчүлөрдү мындай ыкмада Жалпы республикалык тестирлөөгө даярдоо Бишкекте биринчи жолу ачылып жатат. Аталган мектеп бүтүрүүчүнү орус тилинен 8 сабакта ЖРТдан 190 балл алууга даярдайт. (Албетте, андан жогорку балл алуу мүмкүнчүлүгү да көп). КУРСТУН КАТЫШУУЧУЛАРЫНА: ✔ Орус тили, ✔ Орус тилинин грамматикасы, ✔ ЖРТга даярдыкты сыноо боюнча 3 тест, ✔ Аналогия, ✔ Сүйлөмдү толуктоо, ✔ Текстти окуу жана түшүнүү, ✔ Текстти тез окуунун ыкмасына үйрөтүү, ✔ Эске тутууну жакшыртуунун ыкмасы (мнемотехника), маалымат менен иштешүү, окуучуларды өз алдынча окутуу үйрөтүлөт. Автордук ыкманын натыйжасында окуучу сапаттуу жана эффективдүү билимге ээ боло алат. Мындан тышкары ЖРТнын негизги суроолорун түзгөн математика боюнча 4 ай окутуу жүргүзүлөт. АР БИР ОКУУЧУГА ЖЕКЕЧЕ КӨҢҮЛ БУРУУ ЖРТга даярдоо курстарында бир тайпада 10го чейин гана окуучу болот. Анда тажрыйбалуу, жаңы усул менен окуткан мугалимдер ар бир балага жекече көңүл бура алат. ОКУТУУ МӨӨНӨТҮ Орус тили жалпысынан 1 ай өтүлөт, жумасына 2 жолу 80 мүнөттөн. Математика 4 ай окутулат, 2 сааттан жумасына 3 жолу.
Дүйнө чемпиондугунун тандоо турунда 24-мартта Азия чөлкөмү боюнча "В" тайпасында Иордания курамасы Бангладешти кабыл алып, 8:0 эсебинде утту. Муну менен иорданиялыктар тайпада 2-орунду ишенимдүү камсыздап, Кыргыз Республикасынын курамасын 5 упай артта калтырышты. Жыйынтыгында улуттук курамабыз Азия чемпиондугуна түз чыгуу (эми кайра тандоо туруна катышат) жана Дүйнө чемпиондугуна күрөштү улантуудан четтеп калды. Жобого ылайык, Азия чөлкөмүнөн 8 тайпада 1-орунду ээлеген командалар 2-орунду алган 8 команданын ичинен эң мыкты жыйынтык көрсөткөн 4 команда Азия чемпиондугуна чыгат. Тайпада 3-орунду ээлеген командалар жана 4-орунду ээлегендер 2017-жылы Азия чемпиондугуна кезектеги жолдомолорду талашышат. Кошумчалай кетсек, 29-мартта Кыргыз Республикасынын курамасы конокто Тажикстан менен беттешет.
Караколдо электр куроочу токко тартылып каза болду. Бул тууралуу бүгүн, 19-октябрда “Чыгыш электр” ишканасынан билдиришти. Маалыматка караганда, окуя 18-октябрь күнү Каракол шаарындагы №353-трансформаторду оңдоо учурунда болгон. Анда 1977-жылы туулган Жаныбек Деркембаев аттуу электр куроочу токко тартылган. Тилекке каршы, анын өмүрүн сактап калууга мүмкүн болгон эмес.
Кечээ, 7-октябрда саясатчы Азимбек Бекназаров маалымат жыйын өткөрүп, ага президент ар кандай кызматты сунуштап жатканын айтты. Бирок ал президент менен такташып алчу маселелери бар экенин билдирди. "Элдик курултай" кыймылы Конституцияга өзгөртүү киргизүүнү сунуштап жатат. Бекназаровдун айтымында, аталган кыймыл тарабынан коюлган талаптарга президент макул болгонун айтты. Мындан улам порталы "Бекназаров Конституцияга өзгөртүү киргизүү боюнча референдум өткөрүүгө Сооронбай Жээнбеков макул экендигин айтты. Ар бир президенттин тушунда Баш мыйзамга өзгөртүү киргизе берүү Кыргыз өлкөсүнүн өнүгүшүнө өбөлгө түздүбү?" деген собол салды. Коомдук ишмер Ишенбай Кадырбеков белгилегендей, Конституция өзгөргөн сайын башкаруу системи өзгөрүлөт. "Кыргыз мамлекетинин өнүкпөй жатканынын эң негизги себеби Конституциянын өзгөргөнү. Баш мыйзам өзгөргөн сайын башкаруу системи алмашат. Ошого жараша көп мыйзамдар мамлекеттик түзүмдөрдөгү башкаруу системинде өзгөрүү болуп жатат. Ал өзгөртүү бүтө электе кайрадан референдум болуп жатат. Баш мыйзам 12 жолу өзгөрдү. Мамлекетте туруктуулук жок болуп жаткандыктан, ордубуздан жыла албай жатабыз. Конституцияны өзгөртүү дегенде бир гана бөлүмгө көңүл бурулат. Бул президенттин, парламенттин укугу.
Орусияда эс алууга барган аял караңгыда чалынып кетип, бийиктиги 20 метр болгон жардан кулап түштү. Бул тууралуу орусиялык маалымат каражаттары жазып чыкты. Маалыматка ылайык, Краснодар аймагындагы эс алуучу жайлардын бирине келген 51 жаштагы турист аялдын эс алуусу оор жаракаттар менен аяктады. " Түн ичинде аял сыртка чыгып, чалынып кетип жардан кулап кеткен. Ал суунун таштуу жээгине түшүп калган. Таштын үстүндө эс-учун жоготуп жаткан аялды башка эс алуучулар көрүп, куткаруучуларды чакырышкан.
Белгилүү футболчу Криштиану Роналду маалымат жыйында "Евро-2020" турнирине демөөрчү болгон Cоcа-Cола суусундугун столдон алып салды. Анын бул видеосу социалдык тармактарга тарап, талкууга алынууда. Бул окуя "Евро-2020" турниринин алкагында өткөн Португалия курама командасынын маалымат жыйынында болгон. Анда Роналду аталган турнирдин демөөрчүсү болгон Cоcа-Cола суусундугун столдон алып салган. Роналду эч качан Cоcа-Cола жана Пэпсі суусундуктарын жарнамалаган эмес. Ал бул суусундуктар ден соолукка зыян экенин айткан. Пэпсі бир гана жолу футболчунун сүрөтүн колдонуп, кийин кечирим сураган.
Бүгүн, 27-ноябрда өлкө аймагында жаан-чачын күтүлбөйт. Бул тууралуу Кыргызгидромет борборунун маалыматында айтылат. Батыштан соккон шамалдын ылдамдыгы секундасына 4-9 метрге жетет. Абанын температурасы Чүй менен Талас өрөөнүндө +1...+6; Ош, Жалал-Абад, Баткен облустарында +9...+14; Ош калаасында +12...+14; Ысык-Көл жергесинде +3...+8; Нарын аймагында -3...+2 градус болот; Бишкекте түнкүсүн жамгыр, кар жаашы мүмкүн.
"Ливерпуль" клубу Чемпиондор Лигасындагы жеңишинин урматына уюштурулган параддан өттү. 2-июнда өткөн парадда команда жасалгаланган автобустар менен Ливерпуль шаарынын көчөлөрүн кыдырып, күйөрмандарга Чемпиондор Лигасынын кубогун көрсөтүштү. Оюн-зоок, фейерверктер менен коштолгон майрамга 750 миңден ашык күйөрман чогулганын жергиликтүү басылмалар жазышууда. Чемпиондор Лигасынын финалы 2-июнга караган түнү Мадрид шаарында орун алды. "Ливерпуль" командасы дагы бир англиялык "Тоттэнхем" клубу менен беттешип, Мохаммед Салах жана Дивок Оригинин голдорунун жардамы менен 2:0 эсебинде жеңишке жетишти . Финалдагы жеңиш "Ливерпуль" клубуна Чемпиондор Лигасынын 6-жолку кубогун алып келди . Буга чейин аталган клуб 1977, 1978, 1981, 1984 жана 2005-жылдары жеңишке жетишкен болсо, 1985, 2007 жана 2018-жылы финалда жеңилүү ызасын тартып калган.
Советтик жана кыргыз театр жана кино актрисасы Бакен Кыдыкееванын тагдырын чагылдырган “Талант жана тагдыр” драмасы көрүүчүлөргө тартууланды. Бул тууралуу Маданият, маалымат, спорт жана жаштар саясаты министрлигинин басма сөз кызматы билдирди. Маалыматка ылайык, 2023-жылды түрк тилдүү өлкөлөрдө актриса Бакен Кыдыкееванын жылы деп жарыялаган.
Италиянын борбордук бөлүгүндө күчү 6 баллдан ашкан жер титирөө болуп, Аматриче шаарынын жарымы урап калганы айтылууда. Бул тууралуу бүгүн, 24-августта чет элдик маалымат каражаттары жазып чыгышты. Маалыматка караганда, жер силкинүү 23-августтан 24-августка караган түнү болгон. Анын күчү 6 баллдан ашып, Аккумоли, Аматриче, Поста жана Аркуата-дель-Тронто шаарларындагы имараттар зыянга учураган. Аматриче шаарынын мэри Серджио Пироцци: “ Шаардын дээрлик жарымы жок. Жашоочулар урандылардын алдында калышты ”, - деп билдирүү тараткан. Азырынча жабыркагандар, каза тапкандар тууралуу так маалымат жок.
Бүгүн, 3-октябрда Бишкектин Свердлов райондук сотунда журналист Кабай Карабековго карата президенттикке талапкер Сооронбай Жээнбековдун доо арызы боюнча алгачкы соттук отурум өттү. Бул тууралуу журналист порталына билдирди. Анын айтымында, Жээнбековдун сотко бергенине 11-сентябрда 24.кг сайтына президент Алмазбек Атамбаевдин Сочиге барганы боюнча "Сочиге сапар. Кремлге мураскердин артыкчылыгын кайра түшүндүрүп жатышат" деген макаланы жарыялаганы себеп болгон. Анда Москва тарапты "ага-ини Жээнбековдордун радикалдуу араб уюмдары менен тыгыз байланышы бар болушу мүмкүн" деген Кыргыз жана Орус атайын кызматтары берген маалымат тынчын алып жатканы тууралуу жазылган. Ал билдиргендей, аталган макала Борбордук шайлоо комиссиясынын чечими менен өчүртүлгөн. Моралдык зыян катары Кабай Карабеков менен 24.кг агенттигинен ар биринен беш миллион сомдон өндүрүү талап кылынууда. Мындан тышкары ал кечээ, 2-октябрда УКМКга суракка барган. Суракка чакыруунун себеби орусиялык “КоммерсантЪ” гезитине чыккан материалы болгон.
Баткенде Тажикстандын куралдуу кол салуусунан талкаланган турак жайлардын ордун тазалоо иштери уланууда. Бул тууралуу ӨКМнын басма сөз кызматы билдирди. Маалым болгондой, учурда облус боюнча 130дан ашык үйдүн орду урандылардан тазаланды. Калыбына келтирүү иштерине 205 куткаруучу жана 70 техника тартылган. Министрликтин маалыматы боюнча Тажикстандын куралдуу агрессиясынан улам 640 турак жай зыян тарткан.
Чүйдүн Ысык-Ата районунда күйөөсүн өлтүрүүгө шектелип аялы кармалды. Бул тууралуу облустук милициядан билдиришти. Маалыматка ылайык, 6-апрель күнү болжол менен саат 10:00 чамаларында Ысык-Ата РИИБинин нөөмөт бөлүмүндө эркек кишинин жансыз денеси табылгандыгы тууралуу телефон чалуу болгон. Ыкчам тергөө тобу Ивановка айылындагы үйлөрдүн биринен дене жаракаттары менен эркек кишинин жансыз денесин табышкан. Териштирүү учурунда маркум 34 жаштагы Х.И. аттуу жаран болгону аныкталды. Бул окуя Кылмыштардын жана жоруктардын бирдиктүү реестрине катталып, сотко чейинки өндүрүшкө алынган. Териштирүү ишинде шектүү катары маркумдун 27 жаштагы М.Ф. аттуу аялы кармалды. Алдын ала маалыматтар боюнча, маркум мас абалында аялы менен уруша кеткен. Ачуу арасында аялы аны балка менен башына чапкан. Каргашалуу окуядан соң аялы далил буюмдарды каналга ыргытып, өзү туугандарынын үйүнө кетип калган.
Бишкек шаардык Милициянын кайгуул кызмат башкармалыгы тарабынан шаар ичинде таксилерди иретке келтирилүүдө. Бул тууралуу бүгүн, 22-августта аталган башкармалыктын маалымат кызматы билдирди. Маалымдалгандай, мындан кийин эми өлкө аймагына таксилер бир гана автобекеттен кете башташат. Мурда "Ош базарынын" айланасынан кеткен таксилер бүгүнкү күндөн баштап батыш автобекетинен гана кетишет. " Урматтуу шаар тургундары жана коноктору, Бишкек шаарынан Токтогул, Аксы, Жалал-Абад, Кербен, Ош, Баткен, дегеле республиканын түштүгүнө сапар алсаңыздар, убара болбой түз эле батыш автобекетине барыңыздар. Жүргүнчү ташып такси кызматын аркалаган айдоочуларыбыз сиздерди батыш автобекеттен күтүп алышат ", - деп билдиршти башкармалыктан. Белгилей кетсек, бул иш-чара айдоочулардын жолдо чарчоосун алдын алуу жана жол кырсыктарын болтурбоого өбөлгө түзүү болуп саналат.
Өлкөдө акыркы бир сутка ичинде CОВІД-19 жана пневмония оорусу дагы 186 адамдан аныкталды. Бул тууралуу республикалык штабдан билдиришти. Бишкек шаары - 51; Ош - 3; Чүй облусу - 12; Ош облусу - 25; Талас облусу - 8; Ысык-Көл облусу - 35; Жалал-Абад облусу - 36; Баткен облусу - 16.
Кечээ, 27-январда Ооганстандын борбору Кабул шаарынын чет элдик элчиликтер жайгашкан аймагында жардыруу болуп, натыйжада каза болгондордун саны 95ке жетти. Бул тууралуу жергиликтүү басылмалар жазып чыгышты. Маалым болгондой, кырсык болжол менен түшкү саат 2де катталган. Жардыруудан чыккан катуу үндү бардык шаар тургундары угушкан. Бүгүн жардыруунун кесепетинен каза болгондордун саны 95ке жеткени, ал эми жаракат алгандардын саны 158 адамды түзгөнү маалымдалды.
Баткенде өспүрүмдөргө көзөмөл күчөтүлдү. Бул тууралуу Баткен ОИИБинин басма сөз кызматынан билдиришти. Маалыматта айтылгандай, Баткен шаарында милиция кызматкерлери өспүрүмдөрдүн сууга чөгүү фактысынын алдын алуу боюнча Баткен, Төрт-Гүл, Кызыл-Жол каналдарында көзөмөлсүз, өз алдынча сууга түшүп жаткан өспүрүмдөргө түшүндүрүү иштерин жүргүзүүдө. Каналдардын жээгинде жашаган үй-бүлөлөр менен профилактикалык иштер өткөрүлүп, эскертүү актылары берилип жатат. Жергиликтүү өзүн-өзү башкаруу органдары менен биргеликте атайын рейддер уюштурулуп, кооптуу каналда сууга түшүүгө тыюу салынгандыгы боюнча балдардын ата-энелерине эскертүүлөр берилгени айтылат.
КСДПнын саясий кеңешинин мүчөсү жана Апрель баатыры Алга Кылычовго кылмыш иши ачылды. Бул тууралуу порталына аталган партиядан тастыкташты. Кылычов бул кылмыш ишин саясий тапшырма деп сыпаттоодо жана иш "Дан" ишканасына байланыштуу деген пикирде. Анын айтымында, кылмыш ишин Экономикалык кылмыштуулукка каршы күрөшүү кызматы козгоду. Ал эми бул мекеме маалыматты ырастай элек.
Кечээ, 13-февралда өкмөт Алмаз Мамбетов Мамлекеттик каттоо кызматынын төрагалыгынан кеткенин тастыктаган. Бирок анын кызматтан кетишине эмне себеп болгону боюнча маалымат берише элек. Өкмөттүн Мамбетовдун кызматтан кетиши боюнча буйругу да чыга элек. Мамлекеттик каттоо кызматынын башчылыгы шайлоо учурунда маанилүү фигуралардын бири экени талашсыз. Парламенттик шайлоо алдында аталган кызматтын төрагасын алмаштыруу добуш берүүнүн жүрүшүнө жана анын жыйынтыгына таасир берип калышы мүмкүн деген талкуу социалдык тармактарда жүрүп жатат. Мындан улам порталы "Мамлекеттик каттоо кызматынын төрагасы бошотулду. Парламенттик шайлоонун алдында бул кызматка ким келиши керек деп эсептейсиз?" деген собол салды. Коомдук ишмер Төлөгөн Келдибаевдин айтымында, Мамлекеттик каттоо кызматынын төрагалыгына өзүнүн ишин жогорку деңгээлде аткара билген, уюштургуч адам келиши зарыл. "Элге ыңгайлуу шарттарды түзө алган, бюрократияны жоё турган, адам укугун, мыйзамдарды сактаган татыктуу жетекчи келиши керек. Бул кызматтын жооптуу адамдарына, адистерине кылмыш иши козголуп жатат. Бир дагы жетекчи мындай кадрлар менен күрөшкөн жок. Менин оюмча, бул кызматка Өмүрбек Суваналиев татыктуу.
Буга чейин өкмөттүн маалымат кызматы Баткен облусунун жетекчиси Абиш Халмурзаевдин кызматтан бошотулганын кабарлаган. Аталган кызматка өкмөттүн Баткен облусундагы ыйгарым укуктуу өкүлү болуп Акрам Мадумаро в дайындалды. Өкмөттүк аппараттын маалыматтык камсыздоо бөлүмү бүгүн, 1-апрелде билдиргендей, тиешелүү буйрукка премьер-министр Мухаммедкалый Абылгазиев кол койду. Акрам Мадумаров буга чейин 2017-жылдын сентябрь айынан бери Мамлекеттик кадр кызматынын директору болуп иштеген. 2013-жылы апрель айында Кадамжай районунун акими болуп шайланган. 2017-жылы 19-июнда президенттик аппараттын жетекчисинин биринчи орун басары болуп дайындалган. Мадумаров 42 жашта.
Өлкөдө январь-июль айларында 41 миң 17 жаран пенсияга чыкты. Бул тууралуу социалдык камсыздоо фондунун басма сөз кызматынан кабарлашты. Маалыматка ылайык, июль айында 4 миң 619 жаран пенсияга чыкты. "Андан тышкары эмгек стажы, эмгек акысы, окуусу жана майыптыгы боюнча 839 пенсионерге кошумча берилген документтерге ылайык пенсиялар кайрадан эсептелди", - деп жазылат Соцфонддун маалыматында.
Бишкек мэриясына караштуу "Жашылдандыруу" ишканасы шаардагы эски дарактарды аныктап, четинен кыйып жатат. Бул тууралуу мэриянын басма сөз кызматы кабарлады. Маалыматка ылайык, аталган ишкананын кызматкерлери дарактарды атайын көрсөтмө жана шаардыктардын арыздарынын негизинде кыйып жатат. "Социалдык тармактарда авариялык эмес абалдагы дарактардын кыйылып жатканы тууралуу сөз болууда. Бирок "Жашылдандыруу" ишканасы шаарды кулап калчу абалдагы дарактардан гана арылтууда", - деп жазылат маалыматта.
Ошто милициянын кайгуул кызматкери зордуктоого шектелип жатат деген маалымат боюнча Ош ШИИБинин басма сөз кызматы маалымат таратты. "Жабырлануучу кыз 18-октябрь күнү Ош шаарындагы мейманканалардын биринде түнкү саат 22:00 чамаларында 3 жолу күч менен зордукталганын айтып Ош ШИИБине 2-ноябрь күнү арыз жазган. Бул факты боюнча сотко чейинки өндүрүш ачылган. Ал эми зордуктоого шектелип жаткан жаран октябрь айынын орто ченинде түнү кызматта жүргөндө "102" кызматы аркылуу чакыруу түшүп, “Скай-Бар” аталышындагы түнкү клубга барганын, жабырлануучу кызды ошол жерден көрүп, милиция бөлүмүнө алып келгендигин башка тааныштыгы жок экендигин айтып, ага карата коюлуп жаткан айыпка каршы экенин билдирген. Кызга карата соттук-медициналык экспертиза дайындалып, анда «кыздык белги мурда бузулгандыгын, жана арыз менен кеч кайрылгандыгына байланыштуу так далилденбей» тургандыгын көрсөткөн. Жабырлануучу катары өтүп жаткан кызга карата соттук-психикалык абалын билүү үчүн ага карата комиссиялык экспертиза дайындалган. Себеби кыздын көрсөтмөлөрү шек жаратып ал буга чейин жабырлануучу катары бир нече ирет Бишкек жана Ош шаарларында ички иштер органдарына негизделбеген арыз жазгандары жана социалдык түйүндөр аркылуу айткан видео кайрылуулары себеп болгон. Ал видеолордо өзүн «милиция кызматкери» катары тааныштырган учурлары болгон. Ошондой эле арызда атын А.К. деп тааныштырып, кийин Х.К. экени аныкталган. Натыйжада, комиссиялык соттук психо-психиатриялык экспертиза арыздануучу кыздын абалын карап, "акыл-эси жайында, бирок өзүнүн кызыкчылыгы үчүн окуяны алдап, оюнан чыгарып айта тургандыгы" тууралуу жыйынтык чыгарып берген. Бул факты боюнча берген бардык көрсөтмөлөрү далилденбегендиктен кылмыштын курамы жок болгондугуна байланыштуу иш өндүрүштөн кыскартылган.
Бүгүн, 25-сентябрда Бишкек шаарында "Ош базарынын" сатуучулары нааразычылыгын билдирүү үчүн базардан Ак Үйгө чейин жөө жүрүш менен барганы жатышат. Алар "Берекет" ЖААКсынын жетекчисинин жоопкерчиликке тартылуусун талап кылышууда. Саат 12:30га карата сатуучулар Бишкек мэриясынын имаратынын жанына келишип, шаар башчысынын чыгышын талап кылышкан. Мындан улам чогулган элди Бишкек шаарынын мэри Азиз Суракматов менен Бишкек ШИИББинин башчысы Канат Жумагазиев кабыл алды. "Берекет" базарынын сатуучулары "Базар курулуп жатканда орундар бекер болот деп айтышкан азыр эми "Берекет" жабык акционердик коомунун жетекчилиги 1 чарчы метр жерди 3 миң доллардан сатылат деп жатат. Базардан былтыр 2-3 ирет өрт чыкты. Бирок бул кырсыктын себеби иликтенбегени шек жаратат. Биз суранууну эми токтотобуз, талап кылабыз. Салыгын да, патентин да төлөйбүз. Бул муниципалдык жер болгондон кийин биз акчаны мэрияга эле төлөшүбүз керек.
Кыргыз өлкөсүндө Бишкек-Москва багыты боюнча туруктуу авиакаттамдар көбөйтүлдү. Бул тууралуу Кыргыз өлкөсүнүн Орусиядагы элчилигинин басма сөз кызматынан порталына билдирди. Ага ылайык, каттамдарды эки авиакомпания аптасына үч ирет жүргүзүп жатат: "Аэрофлот" - шейшемби, жума, жекшемби жана "АвиаТраффик" - шаршемби, жума, жекшемби күндөрү. "Орусиянын өкмөтүнүн буйругуна ылайык, 8-февралдан тартып өз ара негизде Кыргыз өлкөсүнө Москва–Бишкек маршруту боюнча туруктуу каттамдардын саны, жумасына бир каттамдан үч каттамга чейин көбөйтүлөт.
Сүлүктүдө милиция кызматкерлери мечиттерге барып, жарандарга ысырапкерчилик боюнча маалымат беришти. Бул тууралуу ИИМден билдиришет. Маалыматка ылайык, Сүлүктү ШИИБинин милиция кызматкерлери шаардагы жума намазы окула турган мечиттерде жарандар менен жолугушуп, президенттин каада-салт, үрп-адаттарды колдонуудагы ысырапкерчиликти жоюу боюнча чыгарган жарлыгы жөнүндө кенен маалымат беришти.
Ош шаарындагы Кулатов кичи районунан көп кабаттуу үйлөрдүн жанынан 23-мартта адамдын жансыз абалдагы денеси табылды. Бул тууралуу Ош ШИИБинен билдиришти. Маалыматка ылайык, жансыз денеге кароо жүргүзгөндө эч кандай жаракат жок экендиги аныкталып, тийиштүү экспертизалар дайындалган. "Маркум эркек киши, анын жашы болжол менен 40-45те.
Түштүк Сахалинде кезексиз президентти шайлоо жана референдумду өткөрүү боюнча өтүп жаткан шайлоонун жыйынтыгы чыгууда. Бул тууралуу Кыргыз өлкөсүнүн Орусиядагы элчилиги порталына билдирди. "Бул Түштүк Сахалин болгондуктан Кыргыз өлкөсүндө түнкү саат 03:00 болгондо аларда эртең мененки саат 08:00 болгон болот. Ошондо ачылган да андан бери жыйынтыгы чыгып калышы толук мүмкүн.
Бүгүн, 1-ноябрда Ички иштер министрлигинин жыйындар залында милиция кызматкерлеринин күнүнө арналган салтанаттуу иш-чара өттү. Бул тууралуу порталына министрликтин маалымат кызматынан билдиришти. Маалымдалгандай, саамалыктын жүрүшүндө тартипти жана мыйзамдуулукту коргоо – коомдун, өлкөнүн жана мыйзамдын алдындагы асыл, ардактуу миссия жана эбегейсиз зор жоопкерчилик экени белгиленди. Кесиптик майрамга карата өткөрүлгөн салтанаттуу иш-чарада кызматтык ишмердүүлүгүндө жогорку көрсөткүчтөр менен айырмаланган бир катар кызматкерлерге президенттин, Министрлер Кабинетинин, Жогорку Кеңештин атынан сыйлыктар тапшырылды. Ички иштер министри кызматтык ишмердүүлүгүндө жогорку кесипкөйлүгүн жана мыкты натыйжаларын көрсөткөн ИИМдин Ички аскерлеринин өзгөчөлөнгөн аскер кызматчыларына жана милиция кызматкерлерине ведомстволук сыйлыктар тапшырылды. Ошондой эле бир катар милиция кызматкерлерине кезектеги атайын наамдар мөөнөтүнөн мурда ыйгарылды.
Баткен-Бишкек аба каттамынын баасынын кымбаттыгына эл нааразы. Бул тууралуу бүгүн, 13-сентябрдагы Жогорку Кеңештин кезектеги жыйынында Чолпон Султанбекова билдирди. "10-12 күн мурун билетти алышат экен. Анда дагы самолёт ошол күнү учпай калып, эртеси учуп же болбосо такыр эле рейсти алып салганын айтып жатышат. Бул аябай көйгөйлүү маселе болуп жатат. Бир жакка 6 миң, кайра келишине дагы 6 миң болуп, 12 миң сом болот экен. Бул Лейлектик туугандар үчүн кыйын маселе болууда. Ошондуктан компаниялар менен сүйлөшүп, билеттин баасын түшүрүп, рейстердин санын да көбөйтүү керек", - деди эл өкүлү. Ал арада парламенттин төрагасы Нурланбек Шакиев депутаттын көтөргөн маселеси боюнча кабары бар экенин, бул боюнча өкмөттүк деңгээлде жумуштар жасалып жатканын айтты. "Акылбек Үсөнбекович менен да сүйлөштүк. Кайрылуулар келген. 6 миң сом каттамдардын өздүк наркын толук жаппайт экен. Бирок элди социалдык жактан коргоп, жардам берүү иретинде азыр министрлер кабинети билеттин баасын бир аз түшүрүп, калган чыгымдарын мамлекет тарабынан дотация кылып, колдоо боюнча иш алып барып жатышат. Бул маселе боюнча "Тез Жет" компаниясынын жетекчилиги менен да сүйлөшүп, тапшырмалар берилген", - деди төрага.
Өлкө башчы Садыр Жапаров бүгүн, 28-октябрда Жамааттык коопсуздук келишим уюмунун (ЖККУ) Жамааттык коопсуздук кеңешинин видеоконференция форматындагы кезексиз сессиясына катышты. Бул тууралуу президенттин маалымат кызматы билдирди. Маалыматка ылайык, жыйында сүйлөгөн сөзүндө мамлекет башчысы Кыргызстан Армения менен Азербайжандын ортосундагы келип чыккан көйгөйлөрдү чечүү жолдорун издөө боюнча конструктивдүү сунуштарды иштеп чыгуу үчүн сүйлөшүүлөрдү жүргүзүп, чыр-чатакты тынчтык жолу менен гана чечүүнү жактай турганын дагы бир жолу белгиледи. " Садыр Жапаров Кыргызстан Армения менен Азербайжандын ортосундагы жөнгө салуу процесси эл аралык укуктун базалык принциптери менен ченемдеринин, ошондой эле 1991-жылдагы Алма-Ата декларациясынын негизинде улантылып жатканын кубаттай тургандыгын, түзүлгөн кырдаалдын суверенитетти, аймактык бүтүндүктү жана бири-биринин эл аралык коомчулук тарабынан таанылган чек араларынын бузулгустугуна өз ара сый-урмат көрсөтүүнүн негизинде тез арада турукташуусуна үмүт артарын кошумчалады" ,- деп айтылат маалыматта.
60тын кырын ашып, жалпы адамзатынын, анын ичинде эненин ордун, баркын билген куракка жеткен Рахман Разыков энеси тууралуу айтылган ар бир сөздү таптап, маани берип, ошол эле учурда үшкүрүп айтып берди. "Жашоо-турмуш, чыгармачылык, коомдогу маселелер, үй-бүлө туурасындагы интервью болсо машина айдап бара жатып деле бере берет элем. Апа жөнүндө айтыш оор экен", - дейт сатирик.
Популярдуу британиялык ырчы Адель ажырашканга чейин күйөөсү Саймон Конекки менен бирге жашаган хан сарайын сатты. Ырчы аталган хан сарайды 2017-жылы 5 миллион долларга сатып алган. Бирок аталган кыймылсыз мүлктү ал болгону 3 миллион 700 миң долларга гана сата алган. Маалыматка ылайык, уникалдуу үй ХВІІІ кылымда курулган. Мындан бир жыл мурун ырчы Адель жана анын күйөөсү Саймон Конекки сегиз жылдык мамиледен кийин ажыраша турганын жар салышкан. Азыр түгөйлөр ажырашууга байланыштуу материалдык маселелер менен алпурушуп жатышат. Анда ажырашуу эрежелерине ылайык, Адель өзүнүн байлыгынын негизги бөлүгүн мурунку күйөөсүнө өткөрүп берүүгө аргасыз болууда. Белгилей кетсек, 2019-жылдын күзүндө Адель 45 килограмм салмак таштап, күйөрмандарын таң калтырган. Ырчы 2011-жылы Саймон Конекки аттуу жеке ишкерге турмушка чыгып, 2012-жылы Анжело Жеймс Конекки аттуу уулдуу болушкан. Ырчынын үлпөт тою 2017-жылы Лос-Анжелесте жашыруун өткөн. Саймон Конекки 2004-жылы стилист Клэр Фишерге үйлөнүп, 2008-жылы ажырашкан. Ортодо бир кызы бар.
Өзбекстандын Наманган шаардык ооруканасында 52 жаштагы жергиликтүү аял каза болду. Бир жума мурда ал коңшу жайгашкан сойкуканага келген адамдарды кууп, милиция чакырууга аракет кылган маалда катуу сабалган. Укук коргоо органдары тарабынан аялды сабаган адамдар кармалып, учурда тергөө иштери жүрүп жатканы жазылат чет элдик маалымат булактарында. Каза болгон аялдын коңшуларынын бири аны коңшу батирдеги сойкуканага келген адамдар сабаганын көргөндүгүн билдирген. "Биздин үйдө сойкукана бар. Тургуной Олтинованы 23-январда кечки саат он жарымдарда ошол батирге келген белгисиз адамдар сабап кетишти. Биз анын кыйкырганын угуп сыртка чыкканда кол салган адамдар качып кетишти. Алардын бири беткапчан болчу. Канжалап жаткан Тургуной апаны ооруканага жеткирдик. Бир жумадан кийин, 30-январда ал каза болуп калды", – деген маркумдун коңшусу. Наманган шаардык ички иштер башкармалыгынан кылмыш иши козголгон. Бирок милиция тараптан сойкукананы жабуу боюнча эч кандай чара көрүлбөгөнүнө маркумдун коңшулары нааразы болуп жатышканы жазылат маалыматта. "Биздин үйдө балалуу үй-бүлөлөр жашайт. Ага карабастан сойкукана ачышты. Күн сайын жарым жылаңач кыздар эркектерди тосуп алышат. Тургуной апа бул үйдө кичинекей балдар дагы жашай турганын айтып, алар менен дайыма урушуп келген. Акыры аны катуу жазалашты. Эмнеге милиция унчукпайт?
Токмок шаарындагы мал базарга жылкы алууга барган карыянын 120 миң сом акчасын уурдоого шектүү жаран кармалды. Бул тууралуу бүгүн, 25-октябрда порталына Чүй облустук милициясынан билдиришти. Маалыматка ылайык, кылмышка шектүү катары 1983-жылы туулган Г.У. аттуу Токмок шаарынын тургуну кармалып, убактылуу кармоочу жайына киргизилди. Шектүү 120 000 сом зыяндын ордун толтуруп, андан ары жабырлануучуга өткөрүп берүү үчүн тергөө органдарына өткөрүп бергендиги айтылат. Буга чейин аталган факты боюнча Кылмыш-жаза кодексинин 205-беренеси (уурдоо) боюнча кылмыш иши козголгону маалымдалган. Учурда т ергөө иштери уланууда. Эске салсак, 16-октябрда социалдык тармактарда Токмоктогу мал базарда 120 миң сом акчасын уурдаткан карыянын видеосу тараган. Анда аксакал мал базарга аш өткөрүү үчүн жылкы алганы келгендиги айтылган. Ага базарга келген башка жарандар 115 миң 500 сом чогултуп берген.
Бишкекте окутуу орус тилинде жүргүзүлгөн 16 мектепке кыргыз класстарын ачуу боюнча тапшырма берилди. Бул тууралуу бүгүн, 27-июлда Билим берүү жана илим министрлигинен билдиришти. Маалымдалгандай, Бишкек шаарында жалпы 103 мектеп болсо, анын 14ү толук кыргыз тилинде, 16сы толук орус тилинде билим берет. Ал эми калган 73 мектепте окутуу кыргыз жана орус тилдеринде (эки тилде) жүргүзүлөт.
Кыргыз өлкөсүнүн мамлекеттик карызы учурда 4,7 миллиард доллар. Каржы министри Адылбек Касымалиевдин маалыматына караганда, бул көрсөткүч ички дүң продукциянын (ИДП) 55,8 пайызын түзөт. Өкмөт "мамлекеттик карыз алуунун чегин ИДПга карата 70 пайызга чейин" деп бекитүүнү сунуштап жатат. Аталган демилге колдоо тапса, алдыда дагы ири долбоорлорду ишке ашыруу үчүн чоң көлөмдөгү насыяларды алууга жол ачылат. Буга байланыштуу порталынын " Карыздын дагы өсүшү өлкөбүздүн эгемендигине коркунуч жаратпайбы?" деген соболуна Жогорку Кеңештин депутаты Эльвира Сурабалдиева жооп берди. Ал мамлекет үчүн алынган карыздар эмнеге жумшалганын иликтөө керек деген пикирде. “Албетте, такыр карыз албаш керек дегенден алыс болуубуз зарыл. Азыр ушунча насыя, гранттарды кайсы министрлер алып, арты эмне болду деген суроо жаралып жатат. Элде да ушул багытта суроо көп. Карыз алуунун чегин ИДПга карата 70 пайызга көтөрүү туура эмес. Буга чейинки карыздар сарамжалдуу пайдаланылганы шек жаратат. Насыя алуу боюнча келишим Жогорку Кеңештен ратификацияланат. Бирок жакшылап документти карасак консультантка төлөнө турган акчалар көп сумманы чапчыйт. Алардын көбү чет өлкөлүк адистер. Бизге сырттан куратор болуп келип алгандай сезилет. 27 жылдан бери өзүбүздөн консультанттар чыккан жок беле? Депутаттар буга чейин алынган карыз, гранттардын сарпталышын текшерүүнү демилгелеп, комиссия түзөлү деп жатабыз. Ал акчалардан өлкө кандай зыян жана эмне пайда тапты? Айрымдар “гранттар бекер келди да, анын жыйынтыгына эмнеге кызыгып жатасыңар” деп жатышат. Эгемендүү мамлекет болгондон кийин акчабызды текшерип турушубуз керек. Азиянын кайсы бир мамлекети карызы үчүн бир портун берип кутулду. Бул биз үчүн чоң эскертүү. Мамлекеттик карыз - президентти, депутаттарды ойлонто турган маселе. Мен да кайгырам. Бул карыздар келечек муундун моюнуна илинет. Орусияда 1 миллион жараныбыз иштеп жатат. Жумуш орундарын түзбөсө, анда 27 жылда алынган карыздарды эмнеге жумшашты?” - деди ал.
Бүгүн, 21-декабрда Жогорку Кеңештин жыйынында депутат Нуржигит Кадырбеков Орусиядагы "Сахарово" миграциялык борборундагы маселени көтөрдү. "Ал жакта биздин мекендештерибизди мажбурлап медициналык кароодон өткөрүп жатышат. 152 миңдей адам өтүптүр, анын эки миңинен шек саналып, бир жарым миңинен венерикалык оорулар тастыкталыптыр. Биздин элчилик Орусиянын Генералдык прокуратурасына жана Саламаттыкты сактоо тармагындагы мыйзам бузууларды караган росздравнадзорго кайрылыптыр. Росздравнадзор алгач туура айттыңар деп жатса, азыр "Сахарово" туура эле экен деп жатыптыр. Карга карганын көзүн чукубайт да. Алар "ишенбесеңер Кыргызстандан дарыгерлерди жөнөткүлө" деп жатыптыр. Биздин адистер барып кошо текшеришсинчи, болбосо ошончо адамдан кантип эле ушунчасы ооруп калсын. Айттым го 60 жаштагы апалардан бери чыгып жатыптыр.
"Тазалык" муниципалдык ишканасы тарабынан Бишкектеги көчөлөрдүн тосмолору жана жол жээктери жуулуп жатат. Бул тууралуу Бишкек шаардык мэриясынын басма сөз кызматы бүгүн, 3-июнда кабарлады. "Жолдун четиндеги кум жана баткакты тазалоо үчүн 4 бригада чыкты. Учурда Тынчтык кең көчөсүн жана Жибек-Жолу көчөсүн тазалоо иштери жүрүп жатат. Андан сырткары узакка созулган жаандан кийин аялдамалар жана коомдук унаалар жуулуп жатат", - деп айтылат маалыматта.
Бишкек шаарындагы коомдук автобустарга видеокөзөмөл орнотулууда. Бул тууралуу Бишкек жүргүнчү автотранспорт ишканасынан кабарлашты. Маалыматка ылайык, видеокөзөмөлдөр пилоттук долбоор катары азыр 50 автобуска орнотулган. "Орнотулган видеокөзөмөлдөр айдоочулардын ишине баа берүүгө жакшы мүмкүнчүлүк түзөт. Ар кандай талаштуу маселелер, кырдаалдар жаралган учурда жазылып калынган видеолорду көрүүгө болот. Видеолор атайын Бишкек шаардык транспорт башкармалыгында сакталат", - деп билдиришти ишканадан.
Орусиянын 84 аймагынан акыркы бир сутка ичинде 13 миң 592 адамдан коронавирус инфекциясы аныкталды. 125 адам каза болсо, 3 миң 793 бейтап айыгып чыкты. Бул тууралуу аталган өлкөнүн басылмалары жазышууда. Маалыматка ылайык, сутка ичинде коронавирус инфекциясы аныкталган адамдардын ичинен: Москва шаарында - 4395 (айыккандар 1131); Санкт-Петербург - 538 (айыккандар 269); Москва облусу - 440 (айыккандар 201); Ростов облусунда - 274 (айыккандар 77) адам жана калгандары башка аймактардан. Бул көрсөткүч менен Орусиянын 85 аймагынан жалпы 1 миллион 312 миң 310 адамдан коронавирус аныкталды.
Көз ачып-жумганча жыл айланып, эшиктин коңгуроосун жаңы жыл баскылап, эски жылды шаштырып айласын кетирип отурат. Жыл өткөн сайын заманыбыз да, талаптарыбыз да өзгөрүүдө. Режиссёр Сүйүн Откеевдин кызы Айлин, ырчы Бегимай Карабаеванын кызы Айдай, спортчу Канат Бегалиевдин уулу Алихан жана башка атактуулардын, ошондой эле мекендештерибиздин балдары Аяз атадан эмне сурайт?
Бишкекте Өзбекстандан келген өнөр адамдары искусство боюнча жолугушуу өткөрөт. Уюштуруучулардын маалыматына ылайык, "АртОфДівэрсіты (Чеберчиликтин ар түрдүүлүгү)" деген темада ачык жолугушуусу өтөт. Иш-чара Өзбекстандын чыгармачыл ишмерлери менен региондогу массалык тренддердин чегинен чыккан искусство тренддерин актуалдаштыруу темасында эркин талкуу форматында өтөт. Жолугушуунун катышуучулары Борбор Азиядагы альтернативдүү искусствонун келечеги жана Өзбекстанда аткарылып жаткан арт-долбоорлор жөнүндө айтып беришет. Ошондой эле негизги спикерлер Ашот Даниелян менен Никита Макаренко арт-менеджердин ишмердүүлүгүнүн технологиялары жана чыгармачыл компоненти жөнүндө сүйлөшүшөт жана ошондой эле музыкалык карьера, көркөм активдүүлүк жана драма боюнча өз тажрыйбалары менен бөлүшүшөт. Жолугушуунун уюштуруучулары көркөм чөйрөнүн өкүлдөрүн диалогго катышууга чакырышат.
Бүгүн, 5-июнда Борбордук шайлоо комиссиясынын отурумунда Ленин бир мандаттуу округу боюнча Жогорку Кеңештин депутаттыгына талапкер Улан Сариевдин да добуштары жокко чыгарылды. Каттоодон баш тартууга шайлоо фондуна кирбеген 25 миң сом каражатты колдонуу себеп болгон. Талапкер ал каражатты штаб жайгашкан имараттын ижарасын төлөө үчүн жумшаганын айтып, добуштарды жокко чыгарбоону суранды. Ал эми Сариевдин добуш сатып алганы, административдик ресурс колдонгону боюнча фактылар тастыкталган жок. Анын алдында талапкер Дамира Ниязалиеванын каттоосу жокко чыгарылган. Белгилей кетсек, 28-майда Бишкектеги №26 Ленин бир мандаттуу шайлоо округу боюнча Жогорку Кеңештин депутаттыгына кезексиз шайлоо өтүп, анда алдын ала маалыматтар боюнча Дамира Ниязалиева жеңишке жеткен.
Токмокто адам өмүрүн алган жол кырсыгы боюнча кылмыш иши козголду. Бул тууралуу маалыматты бүгүн, 20-июлда порталына Башкы прокуратурадан тастыкташты. Чүй ОИИББинин маалыматына караганда, кырсык 17-июлдан 18-июлга караган түнү саат 00:20лар чамасында Токмок шаарына жакын жерде болгон. Анда Хонда Стрим жана Тойота Корона үлгүсүндөгү унаа сүзүшүп, биринчи унаанын айдоочусу (аял киши) ооруканадан каза болгон. Ал эми экинчи унааны Бишкек шаарынын Биринчи Май райондук прокурорунун жардамчысы Данияр Сейталиев башкарып бара жаткан. Айрым маалымат каражаттары Сейталиевдин мас абалда болгонун жана анын унаасында токтотулган 25 кылмыш иши табылганын жазып чыгышты. Бирок бул маалыматты Башкы прокуратурадан тастыкташкан жок.
Орусиянын Красноярск крайындагы Норильск кенди байытуучу фабрикасынын 1000 чарчы метрди түзгөн цехи кыйрап калды. Кырсыктын кесепетинен бир адам каза болуп, бир нече адам жараат алганын РИА Новости агенттиги жазып чыкты. Маалыматка ылайык, кыйраган имараттын алдынан эки жумушчу өз алдынча чыккан. Төрт жаранды куткаруучулар алып чыгып, алардын бири дарыгерлердин колунда көз жумган. Мындан сырткары азыркы тапта кыйроо алдында калган жумушчуларды издөө иштери уланып жатат.
Гүлнара-Клара Самат депутаттык төш белгиге ээ болду. Тиешелүү чечим бүгүн, 15-майда Борбордук шайлоо комиссиясынын отурумунда кабыл алынды. Буга чейин ал Орусиянын жараны болушу мүмкүн деген маалымат түшкөнүн БШКнын төрайымы Нуржан Шайлдабекова билдирген . "Жарандыгым боюнча маселе эмнеден улам көтөрүлгөнүн өзүм да түшүнбөйм, "Карек" деген уюм бар, ошолор жазышты. Булар эми "хулиган" кыздар да", - деди жаңы депутат. Гүлнара-Клара Самат убагында Борбордук шайлоо комиссиясын жетектеп тургандыгы жана 2008-жылы Бишкек шаардык кеңешине депутаттарды шайлоо алдында "Мени Максим Бакиев коркутуп-үркүтүп жатат" деп өлкөдөн чыгып кеткендиги менен белгилүү. 2015-жылы парламенттик шайлоодо "ата мекенчилердин" тизмесинде жүргөн Гүлнара-Клара Самат Клара Кабилова экендиги ачыкка чыккан. Гүлнара-Клара Самат "Ата Мекен" фракциясынын мурдагы депутаты Аида Салянованын ордуна келди. Айта кетсек, Салянова "юстиция министри болуп турганда кылмыш жасаганы үчүн издөөдө жүргөн Алексей Елисеевдин адвокаттык лицензиясын узарткан" деп айыпталып, 2017-жылдын 10-октябрында Ленин райондук соту тарабынан күчөтүлгөн тартипте 5 жылга эркинен ажыратылган. Сот өкүмү анын наристеси 14 жашка толгондо, 2029-жылы күчүнө кирет. Салянованын кызы 2015-жылы 18-июлда төрөлгөн. Быйыл 7-февралда Бишкек шаардык соту Саляновага карата чыгарган райондук соттун чечимин күчүндө калтырган . Буга байланыштуу Салянова өз каалоосу менен депутаттык мандатын тапшырган . Бүгүнкү күндө Жогорку Сотто Аида Салянованын иши каралууда.
28-ноябрь ак менен караны, адал менен арамды айырмалай турган күн. Бул күнү өлкөнүн, кийинки муундун тагдыры чечилет. Бул тууралуу бүгүн, 11-ноябрда “Ата-Журт Кыргызстан” саясий партиясынын лидери Айбек Маткеримов Кара-Суу районунун жашоочулары менен жолугушуусунда билдирди. Ал шайлоодо арам жол менен тапкан акчаларын чачкан талапкерлерге добуш береби же өлкөнүн келечеги үчүн турган дымактуу инсандарды тандайбы – элдин колунда экенин белгиледи. "Мен ар бир жарандын ой-тилеги өлкөнүн өнүгүшү деп ойлойм. Ошондуктан 28-ноябрда акыл-эске, туюмга таянып, туура тандоо жасай турганыңыздарга ишенем", – деди ал. Ошондой эле лидер “Ата-Журт Кыргызстан” партиясынын өзгөчөлүгүнө токтолду: "Биз ата журтубузга ак эмгек жасап, өлкөбүздүн өнүгүшүнө салым кошкон чыгаан жана бүгүнкү күндө Жогорку Кеңештин депутаты болуп, элге пайдалуу мыйзамдардын автору болгон ага-эжелерибиз менен шайлоого баратабыз. Биздин катарда эч кандай коррупциялык схемаларга аралашпаган, өлкө мүлкүнө кол салбаган, антка бекем, достукка кыянаттык кылбаган инсандар бар. Ушундай команда менен сиздердин колдооңуздарга ээ болорубузга ишенем! Биздин ураан – "Ата-Журт Кыргызстан" туруктуу өнүгүү жолунда! Өлкөбүздө туруктуулук болушун, өнүгүшүн жана коопсуздугубуз бекемделишин максат кылдык жана аны аткарууга аламан жарышка аттандык. Буга чейин канчалаган мамлекеттик деңгээлдеги программаларды көрдүк, канчалаган кооз убадаларды уктук, бирок алардын ишке ашканын көрбөй келатабыз. Шайлоолор кандай өткөнүн билесиздер, алыска барбай былтыр, октябрь айындагыны алалы, бийлиги бары административдик ресурсту колдонуп, акчасы бары акчасына таянып, бир сөз менен айтканда “элиңди уруп ойнобойм” деген шайлоо болду. Элибиз теңсиздикке, акыйкатсыздыкка каршы туруп, революция жасады. Ушундай баатыр элибиз менен сыймыктанышыбыз керек", – деди Айбек Маткеримов. Сөзүнүн соңунда лидер элди туура тандоо жасоого, акчага, куру убадага алданбай, чыныгы иштин адамдары болгон инсандарды шайлоого чакырды.
Ысык-Көлдө Кытай жараны Сай Тун изделет. Бул тууралуу ӨКМдан билдиришти. Маалыматка ылайык, 22 жаштагы кытайлык Сай Тун Кусейин Карасаев атындагы Бишкек мамлекеттик университетинин 3-курсунун студенти. Ал 24-июль күнү Ысык-Көл облусунун Ак-Суу районундагы Ала-Көл жайлоосуна чыгып кеткен боюнча кайрылып келген эмес. "Маалыматты 18-августта Ысык-Көл облустук ички иштер башкармалыгынан Өзгөчө кырдаалдар министрлигинин Ысык-Көл облустук башкармалыгына атайын кат аркылуу билдиришкен.
27 жыл ичинде Кыргыз өлкөсүндө жаңы төрөлгөн балдардын өлүмү 2 эсеге кыскарды. Бул тууралуу бүгүн, 7-июнда саламаттыкты сактоо министринин орун басары Мадамин Каратаев балдарга кам көрүү боюнча өткөн тегерек столдо билдирди. Анын айтымында, 1991-жылдан 2017-жылга чейинки аралыкта жаңы төрөлгөн ымыркайлардын өлүмүнүн саны 54 пайызга кыскарган. " Статистика боюнча 1991-жылдары жаңы төрөлгөн 1000 ымыркайдын 24ү чарчап калса, 2017-жылга чейин бул көрсөткүч 10го чейин азайган. Мындай маалыматтар ЮНИСЕФтин колдоосу менен жүргүзүлгөн изилдөөлөрдө белгилүү болду. Кыргыз өлкөсүнүн калкынын 61 пайызын аялдар жана балдар түзөт.
2020-жылы коронавирус пандемиясына байланыштуу Кыргызстанда жогорку окуу жайларга каттоо жана тапшыруу онлайн форматка өткөн. Муну менен быйыл ЖОЖго кабыл алуу 3-ирет онлайн режиминде жүргүзүлүп жатат. Ал эми кечээ, 20-июлда университетке онлайн кабыл алуунун 1-туру болуп өттү. Буга байланыштуу онлайн каттоо ыңгайсыздык жараткан жокпу, кандай көйгөйлөр жаралды деген суроонун тегерегинде абитуриенттерди кепке тарттык. Айрым абитуриенттер онлайн каттоо жеңил эле болду десе, ал эми айрымдары маалыматтын жоктугунан алыскы аймактан университетке оффлайн тапшыруу үчүн атайын Бишкекке келишкенин айтышты. Жанар Малдыбаева, Нарын облусу: Буга чейин мектепте окуу жайга тапшыруу боюнча түшүндүрүү иштери болуптур. Бирок социалдык тармактарга таратуу жакшы болгон эмес окшойт, мен 12-июлда Бишкекке келгенде онлайн болорун билдим. Классташтарым оффлайн болот экен деп Бишкекти көздөй кетип калышкан, анан мен да бир нерсени түшүнбөй, суроолор жаралып калса деп борборго келгем. Негизи мен дагы, алар да убагында көңүл бөлбөсөк керек. Мугалимибиз онлайн тапшыруу эрежелерин түшүндүрүп берди. Андыктан көйгөй деле жаралган жок, тескерисинче онлайн тапшыруу жеңил экен. Уюлдук телефон аркылуу ким талон салып, жыйынтык кандай болуп жатканын баарын көрө алат экенмин. Айназик Айбек кызы, Ош облусу: Мага онлайн тапшыруу ыңгайлуу болду, агаларым түшүндүрүп, жардам бергени үчүн жеңил болду окшойт. Бирок көпчүлүк абитуриенттер түшүнбөй жатышыптыр, университетке барып консультация алып жүргөндөр да бар экен. Мен айылдан эле катталдым. Өзүм 1-турга катышкан жокмун, Кыргыз-Түрк “Манас” университетине тапшырам. Ал жактын сынагы 20-22-июль аралыгында болот. Аталган университет түшүндүрүү иштери боюнча атайын видео-роликтерди өзүнүн социалдык тармактарына чыгарып коюшкан. Бул маалыматтардын жардамы менен эле тапшырып жатабыз, эч кандай көйгөй болгон жок. Мирланбек Ормонов, Баткен облусу: Быйыл Жалпы республикалык тестирлөөнү экинчи ирет тапшырып жатам, бирок былтыр бир себептерден улам университетке тапшыра албай калгам. Андыктан быйыл кайрадан аракет кылдым. Онлайн катталууда эч кандай деле көйгөй болгон жок. Түшүнбөгөн нерселерди интернеттен издеп, карап жаттым. Бирок мага ЖОЖдордун өзүнө барып эле тапшыруу ыңгайлуу болмок. Ал жактан консультация алып, бетме-бет сүйлөшүп маалымат алганга эмне жетсин. Анын үстүнө онлайн болорун билбей Баткенден Бишкекке барып алгам. Университетке тапшырып алып эле кайра Баткенге келдим. Азада Осмонбаева, Жалал-Абад облусу: Менде эч кандай деле кыйынчылыктар болгон жок. Себеби эжем университетте иштейт, баарын өзү түшүндүрүп, өзү кылып берди. Акылай Төрөгелдиева, Ысык-Көл облусу: Менимче онлайн катталууда баары эле түшүнүктүү болду. Анын үстүнө үйдө эле отуруп интернеттен университеттер тууралуу маалымат алып, өзүбүзгө жаккан факультет тандоо ыңгайлуу экен. Эгерде оффлайн тапшырсак ушундай ысыкта окуу жайларды кыдыруу оор болсо керек деп ойлойм. Буга чейин жеткиликтүү эле маалымат ала алдым, жыйынтыгында Кыргыз-Түрк “Манас” университетине тапшырдым. Магира Мырзабекова, Талас облусу: Негизи онлайн каттоо айылда жашап же Бишкекке келгенге шарты жок абитуриенттер үчүн оңой болсо керек. Анткен менен мага бир аз кыйын болду, биринчи жолу тапшырып жатканым үчүн ушундай болду окшойт. Анын үстүнө буга чейин маалыматым жок эле. Мен тапшыра турган университетке барганымда, ошол жактан онлайн катталууга жардам беришти. Чыңгыз Раимкулов 2021-жылы Б.Ельцин атындагы Кыргыз-Орус славян университетине тапшырган. Быйыл ал кайрадан ЖРТ сынагын тапшырып, жогорку окуу жайды тандоонун алдында турат.
Үч жылдан бери Мамлекеттик экологиялык жана техникалык инспекциясынын басма сөз катчысы болуп иштеп жүргөн Анара Мамбеталиева мамлекеттик кызматка кайтып келбес беренеси менен иштен айдалган. Ал коррупцияга каршы күрөшөм деп кызматынан кеткенин билдирген. Буга чейин ал инспекциядагы көйгөйлөр боюнча жетекчиликке кайрылганын айткан. Анын сунуштарына көңүл бурулбагандыктан 11-июлда плакат көтөрүп алып, кесиптештерин таза иштөөгө чакырган. Аталган мекеменин директорунун орун басары Расул Артыкбаев маалымат катчы нааразычылык акциясын өткөргөндүгү үчүн жумуштан алынганын билдирген. Мындан улам ал президент Сооронбай Жээнбековго видеокайрылуу жасаган. Президент маалымат катчы айтып чыккан коррупциялык иштерди иликтеп чыгууну Коопсуздук кеңешине тапшырган . Бүгүн, 12-сентябрда Коопсуздук кеңешинин катчысы Дамир Сагынбаев маалымат жыйында Экологиялык жана техникалык инспекциясында мыйзам бузуулар болгондугу аныкталганын айтты.  порталынын "Президентке мамлекеттик мекемелердеги коррупция тууралуу маалыматты "ортомчуларсыз" кантип жеткирүүгө болот?" деген соболуна Жогорку Кеңештин депутаты Искендер Матраимов жооп берди. Анын пикиринде, Кыргыз өлкөсүндө коррупциялык фактылар боюнча президентке каалагандай жеткирсе болот. "Коррупция боюнча интернет аркылуубу, кат аркылуубу же көчөдө кыйкырыппы, айырмасы жок. Маалыматтар президентке түздөн-түз жетип жатат. Мисалы, Экотехинспекциянын жана “Темир жолу” ишканасынын кызматкерлеринин кайрылуулары ачык жетти. Булардын бардыгына Коопсуздук кеңешинин катчысы көңүл буруп жатат. Биздегидей ачыктык дүйнө жүзүндө эч жерде болбосо керек. Өлкөдөгү ар бир мекеменин өзүндө коррупция менен күрөшүү боюнча өзүнчө орган бар. Алар иштеп жатышат, бирок президентке маалымат жетиши кыйын" , - деди Матраимов.
Кара-Суу районундагы Шарк айылынын 54 жаштагы Н.Х. аттуу тургунун мыкаачылык менен өлтүрүүгө шектүү катары 3 адам 28-февралда кармалган. Бүгүн, 2-мартта Ош ОИИБинин басма сөз катчысы Жанна Сатарбаева окуянын чоо-жайын айтып берди. Ал белгилегендей, шектүүлөрдүн бири аны менен Орусияда бирге иштеп келген. "Козголгон кылмыш ишинин негизинде Ош ОИИБинин жана Кара-Суу РИИБинин кызматкерлери тарабынан шектүү катары 1994-жылы туулган Х.Б. , А.А . жана 1993-жылы туулган Б.У. аттуу үч адам кармалды. Алардын бири Х.Б. үйүндө жашынып жаткан жеринен, Б. У. Кызыл-Кыя шаарынан Ош шаарына карай келе жатканда өткөрүү пунктунан, А. А. чайханалардын биринде иштеп жаткан жеринен кармалган. Шектүү Х.Б. өз көрсөтмөсүндө маркум менен Орусияда бирге иштегенин, мыйзамсыз иш-аракеттерди жасоого эки досун үгүттөп, 25-февралга караган түнү маркумдун үйүнө үйдүн арткы тарабындагы дубалдан ашып өтүп киришкенин айткан. Үйгө кирип барышкандан кийин үй ээси уктап жатканда 3-4 жолу балка менен башка уруп өлтүрүп, баштыкта сакталып турган документтерди жана акчаны алып чыгып кетишкен. Бирок документтерин талаага алып барып өрттөп салышкан экен", - деди Сатарбаева.
Кыргызстандын Тышкы иштер министрлиги Ооганстандын Тышкы иштер министрлигинин жанында жасалган террордук актыны айыптады. Министрликтин маалыматына караганда, жардыруунун натыйжасында Ооганстандын жарандары, анын ичинде мамлекеттик кызматкерлер каза таап, жарадар болгон. "Кыргыз Республикасынын Тышкы иштер министрлиги каза болгондордун үй-бүлөлөрүнө жана жакындарына терең кайгыруу менен көңүл айтып, жабыркагандардын тезирээк сакайып кетишин каалайт", - деп жазылат билдирүүдө. Кабулдагы жардыруу кечээ, 11-январда болду. Анда жанкечти Тышкы иштер министрлигинин жанында өзүн жардырып жиберген.
Буга чейин Орусиянын Мытищи шаарында 19 жаштагы кыргыз кызын өлтүрүүгө шектелген адам кармалып, тергөө иштери жүргүзүлүп жатканы кабарланган . Кыргыз өлкөсүнүн Орусиядагы элчилиги бул окуяга байланыштуу билдирүү таратты. "Аталган факт боюнча Орусиянын тергөө комитетинин Москва облусу боюнча башкы тергөө башкармалыгынын тергөө органдары тарабынан кылмыш иши козголду (Орусиянын Кылмыш кодексинин 105-беренесинин 1-бөлүгү). Маркумдун апасы жабырлануучу катары таанылган. Ал эми ыкчам издөө иш-чараларынын жүрүшүндө 46 жаштагы Украинанын жаранынын кылмышка тиешеси бар экендиги аныкталып, Москва шаарындагы тергөө изоляторуна камалды. Сурак учурунда шектүү күнөөсүн моюнга алган. Соттук, молекулярдык-генетикалык, психологиялык жана психиатриялык 11 экспертиза дайындалды", - дешти мекемеден. Кылмышты иликтөөнүн жүрүшү элчиликтин өзгөчө көзөмөлүндө турат. Ошондой эле элчиликтин консулдук бөлүмү Орусиянын тергөө комитетинин башкы тергөө башкармалыгына кайрылуу жөнөттү. Жабырлануучунун туугандары юридикалык кеңештерди алышты.
Кечээ, 24-августта Бириккен улуттар уюмунун алдында митинг болуп өткөн. Анда чогулган элдин бирден бир талабы пандемияга байланыштуу насыянын үстөк пайызын жана үстүнө кошуп төлөнүүчү туумду алып салуу болгон. Аталган акцияга 7 облустун жашоочулары келип, бул маселени чечип беришпесе нөөмөтсүз ушул жерге түнөй тургандыгын билдиришкен. Аталган митингдин катышуучулары түнү Бириккен улуттар уюмунун алдында түнөшкөн. Бул тууралуу порталына митингдин катышуучулары билдиришти. Ал эми "Элет көйгөйү" коомдук бирикмесинин кеңешчиси Темир Махмудов буларга токтолду: " Кечээ түнү митингдин катышуучулары Бириккен улуттар уюмунун алдында түнөдүк. Кийин аталган мекеменин өкүлү чыгып, биздин 400дөн ашуун арыз, кайрылууларыбызды кабыл алып, тез убакыттын ичинде жообун беребиз деп айтышты.
Бүгүн, 21-июнда толкунданган абитуриенттер Жалпы республикалык тест тапшырып, 11 жылдык билимин сынап көрүү максатында эртең мененки саат 7ге жетпей тест тапшырууга аты катталган мектептин имаратынын алдына чогулуп башташты. Республика боюнча ЖРТны өткөрүү үчүн 117 борбор даярдалган. Биз көргөндөй анда пандемия шартына байланыштуу санитардык талаптар катуу көзөмөлдөнүп жатты. Тест борборлорунун аймагындагы тартипти көзөмөлдөө үчүн абитуриенттердин ортосундагы 1 жарым метр аралыктын сакталышы, адамдардын топтолбошу жана чоочун кишилердин тест борборуна кирбешин камсыздаш үчүн жергиликтүү Ички иштер министрлигинин бөлүмдөрүнүн кызматкерлери тартылыптыр. Тест борборунун имаратына кирип жатканда абитуриенттердин дене табы ченелип, колдоруна санитайзер чачылып, мектеп имаратынын ичине киргизилип жатты. Алгач эле шаардагы №11 мектептеги тест өтүү тартибине көз салдык. Анда узун кезекке тизилип турган абитуриенттер шаардын ар кайсы мектептеринен чогулган бүтүрүүчүлөр. Алардын бири Жаннат Сулайманов борбор калаадагы №5 гимназияны ийгиликтүү бүтүрүп жатат. Ал мектепте жакшы окуган, активист окуучулардын бири. Жаннат бул убакка чейин күнү-түнү уктабай даярданган күндөрү көп болгон. Айтымында, азыр анын бул убакка чейин окуган билиминин жыйынтыгы билинет. Ал кошумча курстарга барбай эле мугалиминен консултация алып, тестке өз алдынча үйдөн даярданган. " Мен эч кандай кошумча курстарга барган жокмун, мугалимимден кеп-кеңеш алып эле үйдө күндүр-түндүр окуп, даярдандым. Буюрса, тилегим орундалып, максималдуу балл алам деп турам" , - деди ал. Сынак 24-25-июнда эки баскыч менен өткөрүлөт. Түрдүү себептер менен учурунда каттоого алынбай, тестирлөөгө катыша албай калган окуучулар 11-12-июлда тест тапшырса болот. Ал эми быйылкы окуу жылында Жалпы республикалык тестирлөө сынагына 41 миң 727 бүтүрүүчү тест тапшыруу үчүн катталган. Бул тууралуу Билим берүү жана илим министрлигинин мектеп жана мектептен сырт билим берүү башкармалыгынын башкы адиси Бакытбек Ырысбеков айтты. №11 мектептен чыгып алып №66 окуу тарбия комплексине келдик. Ал жакка келсек абитуриенттер орундуктарга жайгашып отуруп калышыптыр. Ал эми мектептин сыртында кызына дем күч берип, атайын Нарындан келген Жыпаркүл Жумабаеваны кезиктирдик. Ал "кызым быйыл мектепти бүтүп жатат. Анын жакшы балл алуусун тилеп канча саат болсо да сыртта күтүүгө даярмын. Анткени менин бул жакта күткөнүм кызыма канат болуп, ага шык берет. Ошондуктан, балапаныма колдоо кылып, атайын Кочкордон жол арытып келдим. Өзүм дагы кызымдан өтүп толкунданып жатам" , - дейт Жумабаева. Андан кийин биз №65 мектепке бардык. Ал жактан негизги тесттин биринчи бөлүгү аяктап, абитуриенттер тыныгууга тараган учуруна кез келдик. Негизги тест үчүн 3 саат 35 мүнөт берилген. Математика – 60 суроо болсо, ага 90 мүнөт, аналогиялар жана сүйлөмдөрдү толуктоо – 90 мүнөт жана Эне тилдин практикалык грамматикасынын суроосу 30 болсо, ага 35 мүнөт берилди. Биз негизги тесттин биринчи бөлүгүн тапшырып чыккан абитуриенттерди кепке тарттык. Алардын бири Сезим Канатбекова, ал "даярданганда жеңил көрүнгөнү менен суроолорду белгилеп жатканда кыйынчылык болду жана суроолор татаалдай туюлду ", - дейт. Сынактын жыйынтыгы 13-19-июль аралыгында белгилүү болот. Билим берүү жана илим министри Каныбек Исаков быйыл жогорку окуу жайлар абитуриенттерди онлайн форматта кабыл алыша турганын кечээ, 20-июндагы жыйында билдирди.
Оштун белгилүү "Алай" футболдук клубунун негизги курамындагы бир нече белгилүү оюнчулар клуб менен коштошту. 2020-жылдагы өлкө кубогун уткан "Алай" клубунан кайсы оюнчулар кетти? 3. Одилжон Абдурахманов (Кыргыз өлкөсү) - жарым коргоочу; 4. Дениэл Тего (Кыргыз өлкөсү) - коргоочу; 5. Кожо Жоэль (Гана) - чабуулчу; 6. Азиз Келдияров (Орусия) - чабуулчу; 7. Аскар Салиев (Кыргыз өлкөсү) - коргоочу; 8. Ирисдавлят Хакимов (Казакстан) - жарым коргоочу. "Алай" клубу быйылкы өлкө кубогунун финалында канттык "Абдыш-Ата" клубун 1:0 эсебинде утуп, чемпион аталган.
6-июнда "Тумар" бийчилер тобу Словакиянын борбор калаасы Братиславада болгон "Чехия жана Словакия таланттарды издейт" Эл аралык сынагынын финалына өткөнүн маалымдаган элек. Эми ошондогу көрсөтүү кечээ, 17-октябрда интернетке жүктөлдү. Бул тууралуу порталына аталган топтун мүчөсү жана жетекчиси Эрмек Кадыров билдирди. "Сынакка жай айында барып тартылып, финалга өтүп келген элек. Ал эми кандай шоу көрсөткөнүбүздү өзүбүз да кечээ көрдүк, себеби сынакта бир нече көрсөтүүнү бир эле тартып салышат экен. Андан кийин телеканалдан көрсөтүп жатышты. Буюрса, финалга ноябрь айында барабыз", - деп билдирди Э.Кадыров. Белгилей кетсек, аталган топто беш адам бийлейт. Алардын үчөөсүнүн саламаттык боюнча мүмкүнчүлүгү чектелген. "Тумар" бийчилер тобу ден соолугу боюнча мүмкүнчүлүгү чектелгендигине карабастан, майыптар арабасы менен өнөрлөрүн көргөзүп келишет.
КСДПнын саясий кеңешинин мүчөсү жана партиянын жаштар демилгелери боюнча комитетинин төрагасы Эрмек Окенов ага карата чагымчылдык аракеттери болуп жатканын айтты. "Кечээ мен Ысык-Көл облусунда жүргөндө эртең менен Ак-Ордо конушундагы үйүмө милиция кызматкерлери автомат көтөрүп кирип келишти. Үйдө аялым жана кызым бар болчу. Аялыма быйыл үч операция жасалган. Ал да, кызым да абдан катуу коркуп, моралдык зыян тартышты. Үйгө кирип келгендер мени зордуктоо боюнча айыпташты. Муну саясий иш деп баалайм, анткени мен 2007-жылдан бери КСДПнын мүчөсүмүн. Мени партиядан чыгаруу боюнча ар кандай чагымчылдык аракеттери болуп келген", - деди ал.  порталына Бишкек ШИИББинин басма сөз кызматынан билдиришкендей, милицияга Океновго карата эч кандай расмий арыз түшкөн эмес. "Мындан тышкары Окенов боюнча эч кандай тергөө иштери жүргүзүлгөн эмес.
Көрүүчүлөрдү тартуу үчүн "Илегилек" драмасынын билет баасы 750 сомго чейин коюлган. Бул тууралуу Маданият, маалымат жана туризм министрлигинин түштүк аймактагы маданий борборунун жетекчиси Асан Мансуров порталына билдирди. "15-17-февраль күндөрү биздин театрда коюла турган "Илегилек" спектаклине билеттер 200 сомдон 750 сомго чейин коюлган. Алдыңкы үч катардагы орундардын баасы 750 сом, ал эми калган катардагы орундар 200 сомдон. Бул с пектаклди коюу үчүн атайын борбордон сүрөтчү, жарык берүүчү жана башка адистер чакырылган, ошол себептен билет баасы кымбат. Анын үстүнө, балким, билет баасы кымбат болсо, көрүүчүлөр "жакшы чыгарма го" деген ой менен көбүрөөк келеби деп да ойлогонбуз. Ар ким өз каражатына жараша билет сатып алса болот. Бул драма көпчүлүктүн купулуна толот деген ойдомун", - деп билдирди жетекчи.
Чүй облусунун Сокулук районунда ок атуучу куралдан жаракат алып каза болгон жарандын аты-жөнү такталды. Бул тууралуу Чүй ОИИББинин басма сөз кызматы билдирди. Маалыматка ылайык, 9-апрель күнү саат 08:50 чамасында Сокулук РИИБинин нөөмөт бөлүмүнө эркек кишинин жансыз денеси табылганы тууралуу маалымат келип түшкөн. Окуя болгон жерге барган ыкчам топ 35-40 жаштардагы жаран башына ок тийип каза болгонун аныкташкан. "Маркум Тойота унаасынын арткы орундугунда 12 калибрлүү тапанчаны колуна кармаган абалда табылган. Бул факты Кылмыштардын жана жоруктардын бирдиктүү реестрине катталган. Ал эми каза болгон жаран 39 жаштагы Шопоков шаарынын тургуну А.Т. аттуу жаран болгон. Ошондой эле унаа жана тапанча документ боюнча каза болгон жаранга тиешелүү болгон.
порталынын "Кинозал" бөлүмүнө ырчы Динара Тилекееванын жеке концерти жүктөлдү. "Жакшы көрөм кыргыз деген элимди" аталышындагы концерт ушул жылдын 7-июнунда Жалал-Абад шаарындагы Курманбек атындагы стадиондо өттү. Концертти колдоп келгендер - Кыргыз Эл артисти Шахра Талипова , Кыргыз Республикасынын Эмгек сиңирген артисти Алтынай Нарбаева , куудул Тынар Курбаналиев жана Жалал-Абад облусундагы Токтосун Тыныбеков атындагы филармониянын кызматкерлери келишкен. Алып баруучулук кызматты Манас Алыкулов аркалаган. "2010-жылы биринчи жолу тушоо кесүү концертимди устатым Алтынай Нарбаеванын кеңеши, сунушу менен Жалал-Абад жана Ош шаарларында койгонбуз. Андан кийин ар эки жылда бир жолу жеке концертимди өткөрүп турууну чечкем. Бул жолу коркуп Ош шаарына концерт коюп барган жокмун. Концертти Жалал-Абаддагы стадиондо өткөрдүм. Стадион менен залдын айырмасы өтө чоң экен. Көп жабдыктарды өзүм даярдаганга туура келди. Караңгы кирип бара жатканда жарык бергиле десем, "жарык жок, концертиңди кыскарт" дешти. Ошондо аябай жаман болуп кеттим да, эми концерт койбойм дедим. Буюрса концерт өткөрөм, бирок стадиондо эмес. Бешинчи жолку концертим жарык жок дегени менен эсимде калды", - дейт ал. Ырчы алып баруучулук кызматты Манас Алыкуловго ишенип тапшырганын, анын алып барганы, жоопкерчилиги жагарын кошумчалады.
Бишкек шаарындагы "Ош базарынын" аймагындагы унаа токтотуучу жайга соода орундарын коюп алган жарандарга карата рейд жүрдү. Бул тууралуу Бишкек шаардык мэриясы кабарлады. "Бул жолу “Бишкек унаа токтотуучу жайлары жана туруктары” муниципалдык ишканасынын адистери Ленин акимчилиги менен биргеликте Токтогул көчөсүн Бейшеналиева жана Кулиевге чейинки, Кулиев, Токтогул жана Киев көчөлөрүнө чейинки тилкелерди текшеришти. Муниципалдык унаа токтотуучу жайдын аймагында стихиялуу сооданын алдын алуу боюнча сатуучуларга түшүндүрүү иштери жүргүзүлдү. Соодагерлер унаа токтотуучу жайдан чыгарылды", - деп жазылат билдирүүдө.
Өлкөдө "Кооптуу жүк" аталышында рейд өткөрүлүп, эки саатта 27 миң сом айып салынды. Бул тууралуу ЖКККББнын маалымат кызматы билдирди. Маалыматка ылайык, Кыргызстандагы жалпы пайдалануудагы автомобиль жолдорунда кооптуу жүк ташуучу унаа каражаттарынын катышуусу менен болгон жол-транспорт кырсыктарын алдын алуу максатында ЖКККББ тарабынан 30-октябрдан 2-ноябрга чейин "Кооптуу жүк" аталышындагы профилактикалык иш-чарасы жүргүзүлүүдө. " Иш-чаранын алкагында Чүй облусунун аймагындагы "Сосновка" стационардык постунда кооптуу жүк ташуучу унаа каражаттарынын техникалык абалы, айдоочу курам менен профилактикалык сүйлөшүүлөр жүргүзүлдү.
Буга чейин кыргыз студенттери Кытайга виза ала албай жаткандыгы тууралуу маалымат тараган. Бүгүн, 24-октябрда Тышкы иштер министрлигинин консулдук кызмат департаментинин паспорт-виза бөлүмү бул маселе боюнча Кытай тарапка нота жөнөткөнүн ырастады. Маалыматка ылайык, виза ала албай жаткандар Кытайга окууга өз алдынча тапшыргандар. "Кыргыз өлкөсүнүн Билим берүү министрлиги тарабынан окууга жиберилген студенттер эч кандай маселесиз виза ала алышат. Анткени министрлик студенттердин тизмесин бизге беришет. Ал эми биз элчилик менен сүйлөшкөндөн кийин алар виза алып окууга жөнөп кетет. Буга чейин миңге жакын студент ушинтип кеткен. Ал эми окууга өз алдынча тапшырган студенттер электрондук кезек менен виза алышы керек. Бирок көпчүлүк студенттердин окуусу жакынкы арада башталат экен.
21:45. Сайкал Садыбакасованын чыгармачылыгынын 15 жылдыгына карата өткөрүлгөн жеке концерти "Кыргызстан" аттуу ыры менен жыйынтыкталды. Ырдап, бийлеп, баарына жетишкен ырчы бул концертинде өзүнүн күйөрмандарына жаңы чыгармаларын тартуулады. Кече соңунда ырчыны күйөрмандары гүлгө ороп, ийгилик каалап тарашты. 21:35. Казактын ырчы кызы Индира Елемес Сайкал Кыргыз жеринде эле эмес, коңшу өлкөлөрдө да популярдуу экенин айтып өттү. Ырчы өз репертуарындагы чыгарманы аткарган соң "Кыз-Бурак" тобунун "Практикант агай" ырын казак тилинде ырдады. Чыгарма Казакстанда да хит болгонун айткан Индира Елемес ыр үчүн Гүлшайыр Садыбакасовага ыраазычылыгын билдирип өттү. 21:25. Нурлан Насип менен Сайкал Садыбакасова "Бакыт издедик" чыгармасын тартуулашты. "Сайкал -кыргыздын ар тараптуу таланттуу кызы" деген Нурлан Насип ырчыга ийгилик каалады. Андан соң сахнага казак ырчысы Индира Елемес чыкты. 21:20. Сайкал Садыбакасова "Эстей жүр", "Сүйүүмдү сезбедиң" деген ырларын аткарды. 21:10. Учурда Ильяз Абдыразаков "Жамийла" ырын аткарууда. Алып баруучу Чыңгыз Мырзаев "Бул Жамийла Расул Маматкулов ырдап жүргөн качанкы Жамийла. Эми сен Жамийла эже деп ырдашың керек" деп тамашалай кетти. 21:00. Ошондой эле бул кечте ырчы маданиятка, музыкага кошкон салымы үчүн сыйлык, дипломдор менен сыйланды. Келген коноктор ырчыга каалоо-тилектерин билдирген соң Сайкал кайрадан элге белгилүү чыгармаларды сунду. Кеченин коноктору Жийдеш Идирисова, Ильяз Абдыразаков менен дуэт ырларды аткарды. 20:45. "Таланттуу адам ар тараптан таланттуу" дегендей, ырчы концертинде жаш комузчу Назбек Кенчинбаев менен бирге комузда кол ойнотту. "Сиздер үчүн аракет кылдым" деген Садыбакасова комуздун коштоосунда элдик ырды аткарды. Андан соң ырчыны куттуктоого келген конокторго сөз берилди. 20:35. Сайкал чыгармаларын залдагы эл менен кошо ырдап жатты. Ырчы "Кыз-Бурак" тобунун белгилүү "Ак куулардын арманы" ырын тартуулап жаткан кезде топтун мурдагы ырчылары Айжамал Кабылова, Гүлнара Калдарова сахнага бир-бирден чыга келишти. Алардын чыгуусун эл дүркүрөгөн кол чабуулар менен тосуп алды. "Биз үчүн баягы эле кичинекей, эркелеген Сайкал" деген ырчылар Сайкал Садыбакасовага көптөгөн ийгиликтерди каалап өтүштү. 20:25. Ырчы репертуарындагы "Алдаба", "Ыйлатпачы" сыяктуу ырларынан попурри аткарды. Ырчынын ар бир чыгуусун бийчилер, ошондой эле "Кыз-Бурак" тобунун ырчылары коштоп жатышты. Андан соң чакырылган конок ырчылардын бири Гүлжигит Калыков сахнага чыкты. 20:10. Чыңгыз Мырзаев "алманын түбүнө өрүк түшпөйт, апасы Эл артисти болсо, эжеси Сайкал Садыбакасова болсо" деп бүгүн сахнада тушоосу кесилген Эркинге чыгармачылык ийгилик каалап өттү. Алып баруучу "келе жаткан шайлоолорго карата "Алдаба" чыгармасын ырдайт" деп тамашалай сахнага Сайкал Садыбакасованы чакырды. 20:05. Бул кечте Гүлшайыр Садыбакасова кызы Сайкал жалгыз эмес экенин айтып өттү. Ошондой эле уулу эжесине сюрприз кылуу үчүн атайын Оштон келгенин билдирди. Сахнага чыккан уулу Эркин эжесин чыгармачылык кечеси менен куттуктап, сахнага алгачкы чыгуусу менен ыр белек тартуулады. 20:00. Ырчы "Асыл апам" ырын ырдап жаткан учурда Кыргыз Республикасынын Эл артисти Гүлшайыр Садыбакасова сахнага чыкты. Эл артисти залдагы элге: "Сиздерге ыраазымын, таазим кылууга уруксат этиңиздер. 2001-жылы "Кыз-Бурактын" чоң концертинде ырдап чыгып тушоосу кесилген эле. Мына ошондон бери элдин батасы менен өнүгүп-өсүп келе жатат", - деп кызына чыгармачылык ийгилик, бакыт каалап, ага арналган ырын окуду. 19:50. Учурда патриоттуулукка үндөгөн, кыргыздын жигиттерине арналган чыгармасын аткарууда. Ырчынын ар бир чыгуусун бийчилер коштоп жатышат. Залдагы көрүүчүлөр суратпай кол чаап, ырчыга гүл тартуулашууда. 19:40. Концерттин алып баруучулары Чыңгыз Мырзаев менен Нурзат Токтосунова сахнага чыгып ырчы тууралуу маалымат менен элге тааныштыра кетишти. Сахнада жүргөнүнө 15 жыл болгонун, жетишкен ийгиликтери, тасмада жараткан ролдору жөнүндө айтып, ырчы, обончу, актриса Сайкал Садыбакасованы сахнага чакырышты. Сайкал Садыбакасова Чолпонай менен биргеликте "Кыргыздын кызы" деген жаңы чыгармасын аткарды. 19:30. Белгиленген убакыттан бир саат өткөн соң ырчынын концерти башталды. Сайкал Садыбакасова бийчилердин коштоосунда сахнага чыкты. Репертуарындагы бир нече ырлардан попурри аткарды. 19:00. Бүгүн, 1-декабрда борбор калаадагы Спорт Ордосунда "Кыз-Бурак" тобунун ырчысы Сайкал Садыбакасованын жеке концерти башталуу алдында турат. Учурда залга ырчынын күйөрмандары кирип, өз орундарына жайгашып жатышат.
Өкмөт башчы Мухаммедкалый Абылгазиев билим берүү системи рыноктун талаптарына жөндөмдүү болуш керектигин айтты. Бул тууралуу ал билим берүү системин комплекстүү талкуулоо жана аны өнүктүрүүгө сунуштарды даярдоо боюнча эксперттик топтун биринчи жыйынында билдирди. "Буга чейин билим берүү системи экономикага байланыштырбай өзүнчө каралганы кемчилигибиз болду. Көпчүлүк студенттер диплом алгандан кийин жумуш таба албайт. Ошондуктан билим берүү системинин экономика менен байланыштырып кароо керек. Бул жерде алган билимдин сапаты дагы маанилүү ролду ойнойт. Билим берүүнүн сапатын жакшыртуу мезгил талабы. Мисал үчүн, жалпы республикалык тестирлөө боюнча орточо көрсөткүч көп жылдан бери өзгөрө элек жана жогорулай элек. Муну менен биз кечиктирбестен чече турган маселелер көтөрүлүүдө", - деди премьер-министр. Өкмөт башчы мектептеги билим берүүнүн деңгээли окутуучулук курамга байланыштуу болорун белгиледи. "Быйыл 120 миң мугалимдин эмгек акысы жогорулады. Республикалык жана эл аралык олимпиадаларда байгелүү орун алган окуучулар менен мугалимдерге сыйлык берилет.
Бишкек шаары боюнча жалпы 2 миң 125 өрт өчүрүүчү гидрант 2 ГИС тиркемесине киргизилди. Бул тууралуу өзгөчө кырдаалдар министринин орун басары Урматбек Шамырканов маалымат жыйында билдирди. Анын айтымында, өрт өчүрүүчү гидранттар 2 ГИС тиркемесине алгач пилоттук долбоор катары Бишкек шаарында киргизилди. Бул өрт өчүрүү кызматкерлеринин ишин кыйла жеңилдетет. "Биз муну менен гидранттардын кайсы жерде жайгашкандыгын тез арада табыш үчүн тиркеме аркылуу кирип, кайсы жерде экенин тез аныктай алабыз. Бул өрттү өчүрүүдө убакытты кыйла үнөмдөйт. Экинчи этапта бул тиркемеге Ош шаары менен Чүй облусу киргизилет", - деди ал. Маалыматка караганда, өлкөдө жалпы 7 миң 895 өрт өчүрүүчү гидрант бар. Анын 3 миң 607си бузук абалда, 4 миң 288и иштейт. Ал эми Бишкек шаары боюнча жалпы 2 миң 322 өрт өчүрүүчү гидрант бар. Анын 197си бузук абалда болсо, 2 миң 125и ишке жарайт.
Бүгүн, 20-январь күнү Баткенде "Министрдин кызынын махабаты" тасмасында Зинанын ролун жараткан актриса Роза Азимбаева жана жолдошу, аранжировкачы Алтынбек Нажимидиновдун үйлөнүү тою болууда. Розага курбу болуп чыккан ырчы Динара Тилекеева той тууралуу порталына төмөнкүлөрдү айтып берди. " Учурда жаштардын сейилдөөсү болуп жатат. Биз Роза экөөбүз Ырысбек Жабиров тарткан "Мал доктур" деген кинокомедияга тартылып, достошуп калганбыз. Роза жакында жумушу боюнча Баткенге барып келейин деп жөнөп калган эле. Ошондо Жалал-Абадга деле филармонияга кел, бизде эле иште" десем, бир барып келейинчи Баткенге деп болбой кеткен. Көрсө, биротоло калганы кеткен экен. Аяшыбыз Алтынбек курбума 40 жашында үйлөндү. Экөө бири-бирин күтүп жүрүшкөн экен. Азыр сейилдөөдөн кийин ресторанда тойдун расмий бөлүгү башталат. Ал жакка эки жашты мен "Жар-Жар" ырым менен алып кирем ", - деди Динара айым.
Жогорку Кеңештин 26-октябрдагы жыйынында камакка алынган депутаттарга айлык төлөөнү токтотууга багытталган "Жогорку Кеңештин депутатынын статусу жөнүндө" КРнын мыйзамына өзгөртүү киргизүү тууралуу" мыйзам долбоору каралып, үчүнчү окууда добуш берүүгө жөнөтүлдү. Мыйзам кабыл алынса, камакка алынган депутаттарга айлык төлөө токтотулат. Эске салсак, буга чейин камакта же үй камагындагы депутаттар парламенттен айлык алып келишкен. Сунушталып жаткан мыйзам долбоору боюнча, эгер камакка алынган депутат соттон акталып чыкса, анда эмгек акысы толугу менен төлөнүп берилет.
Габондун аскерлери телевидение аркылуу президенттик шайлоонун жыйынтыгы жокко чыгарылганын жана мамлекеттик институттар таратылганын жарыялашты. Бул тууралуу чет элдик басылмалар жазышты. Маалыматка ылайык, 2009-жылдан бери кызматта турган 64 жаштагы президент Али Бонго Ондимба 26-августта өткөн шайлоодо 64,27 пайыз добуш алып, үчүнчү мөөнөткө кайра шайланды. Ага нааразы болгон аскер кызматкерлери бийликти басып алып, өлкө чек арасын жаап салышты. Бийликти басып алгандардын арасында президенттин гвардиясынын мүчөлөрү, катардагы армиянын жоокерлери жана полиция кызматкерлери бар. Габондун борбору Либревильде атышуулар угулуп жатканын бир нече агенттик жазды. Июль айында ушундай эле көрүнүш Нигер өлкөсүндө дагы болгон.
Кара-Кулжа районунун Сары-Булак айылындагы электр чубалгылары адам өмүрүнө коркунуч жаратууда. Бул тууралуу окурман порталына WһацАпп аркылуу билдирди. " Электр чубалгылары жерден бир аз эле бийикте турат. РЭСке бир нече жолу кайрылдык, бирок жыйынтык жок.
Бүгүн, 31-август өлкөбүз көз карандысыздыгын түзүп, эгемендүүлүк алганына 30 жыл болду. Жогорку Совет 1990-жылдын октябрында өлкө аталышын Кыргыз ССРинен Кыргыз Республикасына өзгөртүп, 15-декабрда Эгемендик декларациясын кабыл алган. 1991-жылдын 31-августунда өлкөнүн Эгемендүүлү күнү жарыялаган. Бул жылдар аралыгында жергебизде кыйын кырдаалдар, кандуу окуялар дагы болду. Ошого карабастан элибиз оңолууга, жакшы деңгээлге көтөрүлүүгө кылган аракеттери менен алдыга жылып келет.  порталынын эмгек жамааты Кыргыз жергесинде жашаган ар бир жаранды, ата мекенди сүйүүчүлөрдү, эли-жери үчүн күйгөн инсандарды майрамы менен куттуктайт! Эгемендүүлүк күнү ар бириңиздердин үйүңүздөргө береке, өлкөбүзгө өнүгүү алып келсин. Кыргыз жергесинде бакубат жашоо, бардар турмуш орун алсын. Үй-бүлөңүздөрдө жакшылык ыроолоп, ырыскыңар мол болушун каалайбыз. Желегибиз желбиреп, мекенибиз дайыма өнүгүү жолунда болсун.
Бишкекте бүгүн, 19-сентябрда "Акыйкат шайлоо үчүн" кыймылынын биринчи отуруму өтүүдө. Талкууланган тема - алдыдагы президенттик шайлоо. Жыйынга экс-президент Роза Отунбаева баштаган коомдук жана саясий ишмерлер, эксперттер катышып жатат. БШКнын мурдагы башчысы Акылбек Сариев : " Талапкерлерден кол топтоо боюнча айтсам, Ахматбек Келдибеков боюнча БШКнын чечими олдоксон болуп калды. Аны каттабай турган болсо Келдибеков талапкер катары өзүн өзү көрсөткөндө эле чечимин айтып коюшу керек эле. Бирок антпей, убакытты созду. Башка талапкерлердин кол тамгалары жокко чыгарылды. Талапкер өзүн талапкер катары көрсөткөндөн тарта кол топтоону баштай берсе болот, мыйзамда ушундай. БШК старт бермейинче баштабасын деген жобо жок. БШК чектен чыгып, көп талапкерлердин ишин жокко чыгарды. БШК жаңы талаптарды коюп алып, туура эмес чечимдерди чыгарды. БШК Бишкекте туруп алып ким өзү кол койгонун, кимдин ордуна бирөө коюп койгонун аныктай албайт. БШК туура эмес чечим чыгарса, анысын кайра жокко чыгарууга укугу бар. Бирок аны колдонбой жатат ", - деп билдирди. Эскерте кетсек, аталган кыймыл 12-сентябрда түзүлгөн. Демилгечилер кыймылдын максатын "президенттик шайлоону мыйзамдуу өткөрүүнү камсыздоо" деп аташкан.
Бүгүн, 9-июнда акыркы коңгуроо салтанатына байланыштуу миңден ашуун жол кыймылынын коопсуздугун камсыздоо башкы башкармалыгынын кызматкерлери күчөтүлгөн тартипте иш алып барууда. Бул тууралуу мекемеден билдиришти. Билдирүүгө ылайык, башкармалыктын кызматкерлери жол-транспорт кырсыктарын алдын алуу жана болтурбоо максатында жолдогу көзөмөлдү күчөтүшүп, рейддерди уюштурушат. "Акыркы коңгуроодон кийин окуучулар унаа, кортеждер менен эс алуучу жактарга чыгып кетүүсүнө чектөөлөр коюлат. Рейд учурунда мыйзам бузуулар аныкталса, мыйзам чегинде чара көрүлөт" , - деп билдиришти мекемеден.
Бүгүн, 29-августка карата чет элдик валюталар курсу менен тааныштырабыз. Өлкөдөгү коммерциялык банктарда жана акча алмаштыруучу жайларда 1 долларды сатып алуу 80 сом 50 тыйындан 82 сом 70 тыйынга чейин болсо, сатуу 81 сомдон 83 сом 70 тыйынга чейин болууда. Ал эми рублду сатып алуу 1 сом 29 тыйындан 1 сом 32 тыйынга чейин болсо, сатуу 1 сом 40 тыйынга чейин болууда.
19-феварль түнү АКШнын "Пэрсэвэранcэ" изилдегич аппараты Марс планетасындагы Езеро деген кратерине конду. Бул тууралуу дүйнөлүк басылмалар кабарлады. Ага ылайык, "Пэрсэвэранcэ" аппараты белгилүү убакыттан соң планетанын үстүңкү катмарынан тартылган ак-кара түстөгү сүрөттөрдү жибере баштаган. "НАСА жүргүзгөн иликтөөсү менен Марста жашоо барбы деген суроого жооп издеген.
10-январга караган түнү Баткен районунун Жака-Өрүк жергесинде белгисиз адамдар Баткен шаарына бара жаткан Кыргыз жаранына таандык унааны таш менен урушкан. Унаанын ичиндеги Кыргыз жарандарынын арасынан жаракат алгандар бар экендиги маалымдалды. Болжол менен бир сааттан кийин Баткенден Көк-Ташка кетип бара жаткан дагы бир Кыргыз жаранынын унаасын тажиктер Көчө-Карын жергесинде таш менен урушкан. Саат 02:40та Дахма жергесинде Тажикстандын жарандары Кыргыз жаранынын үйүнө таштарды ыргыткан. Жабырлануучунун үйүнө укук коргоо органдарынын өкүлдөрү менен бирге бараткан чек арачылар Тажикстан тараптан майда калибрлүү мергенчилик куралдан чыккан окко учурашты. Ок атуулар Тажик тараптан гана чыгып жатканын Мамлекеттик чек ара кызматынан билдиришти.  порталы "Кыргыз-Тажик чек арасында дагы ок атылды. Эки өлкөнүн ортосундагы чек ара такталып бүткөнгө чейин карапайым калктын коопсуздугун камсыз кылуунун жолдору барбы?" деген собол салды. Коомдук ишмер Кеңешбек Дүйшөбаев Кыргыз-Тажик чек арасын тактоону тез арада чечүү керектигин айтты. "Карапайым калктын коопсуздугун камсыз кылуунун жолдору бар. Ал өкмөт менен күч түзүмдөрүнүн колунда. Алар тез арада чек араны тактоону, келишимдердин баарын тез чечиши керек.
Бүгүн, 5-мартта Жогорку Соттун алдында башталган митинг Ак үйдүн жанында уланып жатат. Митингдин катышуучулары Жогорку Кеңештин депутаттарын жана президенттин өкүлүнүн чыгышын талап кылышты. Алар "Жогорку Кеңештин депутаттары чыксын", "Президенттин өкүлү чыксын" деп кыйкырышты. Акциянын катышуучулары сот системинин кызматкерлеринин ишине нааразычылыктарын билдиришти. Алардын талабы - сот жана укук коргоо тармагындагы жемкорлукту жана мыйзам бузууларды токтотуу. Алар президент Сооронбай Жээнбековдун 8-февралда өткөн Коопсуздук кеңешинин жыйынында укук коргоо органдары тууралуу айткан сөзүн колдой тургандыгын билдиришти. Ошону менен катар эле алар Жогорку Соттун төрайымы Айнаш Токбаеваны , УКМКнын башчысы Абдил Сегизбаевди жана башкы прокурор Индира Жолдубаеванын кызматтан кетүүсүн талап кылышууда. Алар митингдин аягында президентке кат тапшырышат.
2017-жылы Бишкекке 500дөн ашуун автобус, 100гө жакын троллейбус алынып келинет. Бул тууралуу бүгүн, 14-ноябрда Бишкек шаардык мэриясынын басма сөз кызматынан Гуля Алмамбетова билдирди. "Бүгүнкү күндө мэриянын алдында атайын жумушчу топ түзүлүп, инвестиция тартуу боюнча иш жүрүүдө. Мэрия 2017-жылдын ичинде жаңы, сапаттуу автоунааларды сатып алуу боюнча долбоор иштеп чыгуунун үстүндө аракеттенип жатат. Азырынча даярдык иштери көрүлүүдө. Тендердик этапка да жете элекпиз. Ошол эле учурда сүйлөшүүлөрдүн жүрүшүндө арзан баадагы унааларга эмес, алынып келинүүчү унаалардын сапатына көңүл бурулуп жатат" , - деп билдирди басма сөз кызматы.
Мурунку президент Алмазбек Атамбаевдин абалы кескин түрдө начарлады. Бул тууралуу анын уулу Сеид Атамбаев Фейсбуктагы баракчасына жазып чыкты. " Бүгүн, 22-май күнү Алмазбек Атамбаевдин абалы кескин начарлады. Алмазбек Шаршеновичтин коронавируска тапшырган тести "таза" экендигин тастыктаган маалымкаты болсо да, 3-жолку жолугушуу терезе артында өтүп, жубайын, балдарын кучактай албагандыгы буга себеп болду. Атамбаевдин туугандарында коронавирус жок экендигин тастыктаган документ болсо да жолугушуу кооптуу экендиги, ал эми Кой-Таш окуясы боюнча сотто ондогон маалымкаты жок адамдар менен жолугушуу коркунучсуз экендиги түшүнүксүз. Алмазбек Атамбаевдин айтымында, ага моралдык басым көрсөтүлүп жатат. Ал ден соолугуна карата арыздангысы келбейт, бул анын принциптерине туура келбейт" , - деп жазган Сеид Атамбаев. Аталган окуя боюнча Улуттук коопсуздук мамлекеттик комитетинин басма сөз кызматынан төмөнкүдөй маалымат беришти. Алмазбек Атамбаевдин абалы канааттандырарлык жана туруктуу. Ден соолугуна эч кандай арыздануусу жок.
Президент Садыр Жапаров кыргызстандыктарды 1-май - Эмгек майрамы менен куттуктады. Куттуктоо президенттин расмий сайтына жарыяланды. Өлкө башчынын куттуктоосу: "Урматтуу мекендештер! Сиздерди Эмгек майрамыңыздар менен куттуктайм! Бул майрам — ар бир иштин көзүн билип, күн сайын талбай эмгек кылуунун аркасында үй-бүлөбүзгө, коомубузга жана мамлекетибизге бакубатчылык менен байгер турмуш келе тургандыгын даңазалаган өзгөчө майрам. Дүйнө жүзү боюнча көптөгөн өлкөлөрдө 1-май эл аралык эмгек майрамы катары белгиленип келет. Бул күн биздин өлкөбүздө узак жылдар бою муундан-муунга карай майрамдалып, тарыхыбыздын бир бөлүгү болуп калды. Жаздын толуп турган мезгилиндеги Эмгек майрамы жаңылануунун, жаңы ийгиликтерге жетүүнүн өзүнчө бир символикалуу датасына айланды. „Эмгек барда — өнмөк бар“ деген накыл кеп сыңары, талбаган эмгек, темирдей эрк жана кайрат-күч гана мамлекетибиздин өнүгүп-өсүшүнө жол салат. Ошондуктан тарых таасын далилдеп келгендей, талыкпастан эмгек кылуу менен алдыга умтулуп, аруу максат-тилектерибизге жетели. Белгилүү мамлекеттик ишмер атабыз Исхак Раззаков „Уйку таттуу, эмгек андан да ширин“ деп бекеринен айтпаган чыгар. Урматтуу кыргызстандыктар! Ак ниет, ак эмгек — ар бир коомдун ийгиликтүү өнүгүүсүнүн негизи. Биз адал эмгегибиз менен гана өз келечегибизди кура алабыз. Балдарыбыздын бактылуу келечеги биздин бүгүнкү күч-аракеттерибизден түздөн-түз көз каранды. Бул күн бардыгыбызга өнүгүү үчүн түрткү боло турган жаңы-жаңы идеяларды, аларды ишке ашырууга күч-кубат бере турган күн болсун!
"Орусиянын Москва шаарындагы элчиликтин алдында митинг болот" деген маалыматтан улам ал жер курчоого алынганын окурман порталына WһацАпп аркылуу бүгүн, 9-декабрда билдирген. Анда ал: "Бүгүн элчиликтин астын кашаа менен тосуп, 5 автобус ОМОН чакыргандарды кандай түшүнсө болот?! Митинг кыла турган мигрант жок ал жакта, алардын колу бошобойт", - деген эле. Бул тууралуу Орусиядагы Кыргыз Республикасынын элчилигине кайрылганыбызда, имараттын алды атайын органдар тарабынан курчоого алынганын жана Кыргыз өлкөсүнүн жарандары келишкенин тастыкташты. "Бүгүн элчиликке Кыргыз өлкөсүнүн жарандары келишти. Алар менен миграция, депортация, каттоо жана "кара тизме" маселелери талкууланды. Ага элчиликтин жана Мамлекеттик миграция кызматынын өкүлдөрү катышты. Бардык тийиштүү суроолорго жооп алышты. Акырында протокол түзүлүп, Жогорку Кеңешке кат жолдоо чечимине келишти" , - дейт элчиликтин өкүлү Гүлбарчын Байымбетова . Ошондой эле Гүлбарчын Байымбетова элчиликтин имаратынын курчоого алынышы боюнча буларга токтолду: "Мындан 3 күн мурун социалдык тармактарда "Кыргыз балдар, келгиле, метродо чогулуп, элчиликке барабыз" деген жарыя жайгаштырылган экен. Аны 85 миң киши окуптур. Орусиянын органдары тийиштүү реакция жасап келишти. Эч кандай кармоо болгон жок.
Футбол боюнча Португалия курама командасынын башкы машыктыруучусу Роберто Мартинес 2024-жылкы Европа чемпиондугуна тандоо турунун алдыдагы оюндарына чакырылган футболчулардын тизмесин жарыялады. Тизмеге 24 оюнчу, анын ичинде сауд арабиялык "Аль-Наср" клубунун оюнчусу Криштиану Роналду дагы кирди. Сауд Арабия чемпионатынын учурдагы сезонунда португалиялык футболчу төрт беттешке катышып, алты гол киргизип, төрт жолу голдук пас чыгарып берген.
Британиялык белгилүү актёр Том Харди алгачкы ирет интернеттеги социалдык тармакка катталды. Бул жаңылык анын канчалаган күйөрмандарын кубандырууда. Себеби актёрдун жеке жашоосу эң жашыруун деп саналат. Тактап айтканда, ал 2014-жылы үйлөнгөнү менен коомчулукка үлпөт тойдон бир да сүрөт тараган эмес. Уулу 2 жашка чыкса да, анын ысымы азыркыга чейин журналисттерге белгисиз. Мындан улам анын социалдык тармакка катталуусу көпчүлүк үчүн күтүүсүз болуп, таң калууну жаратты. Актёрдун күйөрмандары эми социалдык желе аркылуу кумиринин жеке жашоосу тууралуу кенен маалымат алууга болоруна үмүттөнүшүүдө.
Өкмөт үйүндөгү эмеректерди жаныбарлардын түктөрүнөн тазалоо боюнча тендер жарыяланды. Бул тууралуу жарыя кечээ, 15-майда мамлекеттик сатып алуулар порталына чыккан. Маалыматка ылайык, химиялык тазалоодон 160 даана жумшак эмерек, 210 стол жана 2 862 чарчы метр килем өткөрүлөт. Республикалык бюджеттен 363 миң 200 сом бөлүнө турганы жазылган. Сынакка катышуу үчүн билдирме 18-май күнү саат 15:00гө чейин кабыл алынат. Ошондой эле тендердик билдирме "зарыл" деп белгиленген.
порталынын #ГалстукТар долбоорунун кезектеги коногу Инвестицияларды илгерилетүү жана коргоо боюнча мамлекеттик агенттигинин директору Алмамбет Шыкмаматов болду. "Өмүрбек Текебаев менен мамилем сый. Жолугуп калган жактан сүйлөшөбүз. Мурдагыдай издешпейбиз, сагынышпайбыз. Жолукканда ден соолук тууралуу сүйлөшөбүз. Ал кишинин ден соолугунда маселелер бар. Ал 30 жашынан баштап оппозицияда жүрдү. Оппозиция болуу элдин баарынын колунан келе бербейт. Ага мүнөз, өжөрлүк, акыл-эс керек. Анын баары Өмүкеде (ред. Өмүрбек Текебаев) бар. Эң жаманы ден соолукту алып коёт. Биринчи ден соолугун, анан үй-бүлөсү тууралуу сурайм. Өмүрбек Текебаев экөөбүздүн ортобузда бир эле жолу пикир-келишпестик болгон. Экөөбүз ага-инидей болуп жүрчүбүз. Мен ага чын ниетимден жакшылык каалайм.
Быйылкы жылдын биринчи жарым жылдыгында чет өлкөлөргө 22 иш сапары уюштурулду. Бул тууралуу тышкы иштер министри Жээнбек Кулубаев билдирди. "2022-жылдын биринчи жарым жылдыгында ар кандай деңгээлде чет өлкөлөргө, ошондой эле Кыргызстанга жалпы 66 сапар уюштурулду. президент, министрлер кабинетинин жана Жогорку Кеңештин төрагасынын деңгээлинде чет өлкөлөргө 22 иш сапары болгон. Андан сырткары 42 иш сапары менен чет элдик коноктор, делегациялар Кыргызстанга келген ", - деди ал.
Франциянын президенти Эммануэль Макрон коронавирус илдетине кабылды. Бул тууралуу чет элдик басылмалар жазып чыгышты. Ага ылайык, илдетке кабылган өлкө башчы 7 күн обочолонуу режиминде болмокчу. " Бүгүн, 17-декабрда президенттен CОВІД-19 илдети аныкталды. Санитардык эрежелерге ылайык Эммануэль Макрон бир апта обочолонуу режиминде болот.
Футбол боюнча Азия Кубогунун финалдык этабына биринчи жолу катышкан Кыргыз курама командасы өзүнүн мыкты оюну менен көрүүчүлөрдүн купулуна толду. Ал оюнда элдин эсинде калган оюнчулардын бири – дарбазачы Кутман Кадырбеков болду. " Э ң негизги мотивация берген адам – бул менин апам. Ар бир адам мени менен макул болсо керек, эне д үйнөдөгү эң кымбат зат. Футболду тандап алганыма апам ыраазы. Мен оюнга ар дайым апамдын жылмаюусу үчүн чыгам" , - дейт ал .
АКШнын президенти Жо Байден Израилдин премьер-министри Нафтали Бенет менен өткөргөн маалымат жыйынында уктап калды. Бул тууралуу чет элдик басылмалар жазып чыгышты. Маалыматта айтылгандай, Байден менен Бенеттин ортосундагы сүйлөшүүлөр АКШда жүрүп жатат. Маалымат жыйында Израилдин өкмөтүнүн башчысы америка жана израиль элинин ортосундагы достуктун жаңы этабы жөнүндө айтып берип жаткан.
Бишкекте 7 ымыркай сатканы аныкталып, камакка алынган медицина кызматкерлеринин кылмыш иши боюнча 3-соттук отурум дайындалды. Буга чейинки эки сот отурумдары жылдырылган. Бул тууралуу бүгүн, 23-январда порталына Жогорку Соттон билдиришти. Маалыматка ылайык, 1-февралда бул кылмыш иши боюнча үчүнчү соттук отурум өтмөкчү. "Кылмыш иши тергелип бүтүп, 2018-жылдын 3-декабрында сотко өткөрүлгөн. Биринчи соттук отурум 27-декабрга дайындалган. Бирок ишти карай турган судья ооруп калгандыгына байланыштуу башка күнгө жылдырылган. Экинчи соттук отурум 18-январга дайындалып, анда жактоочу келбей калганына байланыштуу кийинки сот отуруму 1-февралга жылдырылды. Тергөө амалдарынын жүрүшүндө кылмышка шектелип кармалган кызматкерлер 7 ымыркайды сатканы аныкталган. Учурда бул иш боюнча 7 адам айыпталууда", - деп билдирди Жогорку Соттун басма сөз катчысы Сюита Соурбаева. Белгилүү болгондой, буга чейин кылмышка шектелген Э.Чудубаева аттуу гинеколог ден соолугуна байланыштуу үй камагына чыгарылган. Окуянын чоо-жайына кайрылсак: Милиция кызматкерлери тарабынан 2018-жылдын 7-сентябрында бала сатууга шектелип Бишкектеги үй-бүлөлүк дарыгерлер борборунун гинекологдору кармалган. Бала сатууга шектелип кармалгандар - №1-үй-бүлөлүк дарыгерлер борборунун 1 гинекологу, №18-үй-бүлөлүк дарыгерлер борборунун 2 гинекологу, дагы экөө Бишкектеги төрөт үйлөрдүн биринин кызматкерлери экени айтылган.
Депутат Үмбөталы Кыдыралиев Мамлекеттик миграция кызматын Тышкы иштер министрлигине кошуу натыйжалуу боло турганын айтты. Бул тууралуу ал бүгүн, 17-февралда Жогорку Кеңештин жыйынында билдирди. Ал мигранттардын өлкө экономикасы үчүн салымы чоң экенине токтолду. "2020-жылы пандемияга карабай, мигранттардан 2 миллиард 300 миллион сомдой каражат келди. Буга биздин жылдык бюджетибиз да жетпейт. Андыктан, миграция кызматынын артыкчылыктуу багыты эске алынып, тиешелүү гана министрликке кошуу керек.
28-ноябрда түнкү саат 02:50 чамасында Сокулук районундагы Бишкек-Торугарт унаа жолунун 28-чакырымында жөө жүрүүчүнү унаасы менен сүзүп кеткен айдоочу изделүүдө. Жөө адам Сокулук райондук патрулдук милициянын кызматкери болгон. Ага учурунда медициналык жардам көрсөтүлбөгөндүктөн, алган жараатынан улам ошол жерден каза болгон. Бул тууралуу маалыматты порталына Чүй облустук патрулдук милиция башкармалыгынын маалымат кызматынын башчысы Тилек Исаев билдирди. "Кырсыкка кабылган маркум Сокулук райондук патрулдук милициянын кызматкери болгон. Издөөдө жүргөн шектүү жөө жүрүүчүнү сүзгөн соң жардам бербестен, жол жээгине сүйрөп чыгып коюп качып кеткен. Изделип жаткан унааны Һонда Стэпwагон үлгүсүндө деп болжолдоп жатабыз. Себеби жөө адамды сүзгөндө бамперинин жарымы сынып кетип, окуя болгон жерде калып калган. Азырынча издөө жыйынтык бере элек. Жакын жердеги видеокөзөмөлдүн баарын текшерип жатабыз. Унаанын түсү кара болгон. Ал батыштан чыгыш тарапты көздөй келе жаткан. Каза болгон кесиптешибиз 1979-жылы туулган, 37 жашта болчу. Артында келинчеги менен 2 баласы калды", - деди Т.Исаев.
Бүгүн, 16-январда президент Сооронбай Жээнбеков Европа аймагы жана Борбордук Азия боюнча Дүйнөлүк банктын вице-президенти Сирил Мюллерди кабыл алды. Бул тууралуу президенттик аппараттын басма сөз кызматы билдирди. Маалыматка ылайык, Сооронбай Жээнбеков жана Сирил Мюллер Кыргыз мамлекети жана Дүйнөлүк банктын жакынкы жылдарга карата кызматташуу келечегин талкуулашып, шериктештиктин артыкчылыктуу багыттары боюнча пикир алмашышты. Жээнбеков Дүйнөлүк банк Кыргыз өлкөсүн өнүктүрүү боюнча негизги өнөктөш экендигин белгилеп, өлкөнүн социалдык-экономикалык өнүгүүсүнө көрсөткөн колдоосуна ыраазычылык билдирди. Ал биргелешкен кызматташуунун алкагында транспорт, айыл чарбасы, энергетика, саламаттыкты сактоо, билим берүү, мамлекеттик башкаруу, калкты социалдык жактан коргоо сыяктуу тармактарды бекемдөө үчүн долбоорлор ишке ашырылганын белгиледи. Сирил Мюллер Кыргыз мамлекетинде эгемендик жылдары кедейчиликтин деңгээли эки эсе азайганын жана бул калктын турмушун жакшыртууга багытталган Дүйнөлүк банктын максаттарына жооп бергенин канааттануу менен белгиледи.
Жалал-Абад облусунда кичи футбол боюнча "Сергек жашоо" деген аталыштагы өлкө кубогу старт алды. Бул тууралуу бүгүн, 4-майда Жалал-Абад облустук ички иштер башкармалыгынын басма сөз кызматы билдирди. " Кичи футбол боюнча Кыргыз Республикасынын биринчилик кубогуна 6 команда ат салышып жатат. Спорттук иш-чаранын негизги максаты - жаштарды сергек жашоого үндөө. Учурда ушул сааттарда Жалал-Абад командасы менен Ош командасы, ал эми кийинки тайпада Бишкек жана Талас облусунун атынан келген командалар күч сынашып жатышат. Оюндун жүрүшү 6-майда жыйынтыкталат", - деп билдирди басма сөз кызматы.
Бүгүн, 17-августта Ысык-Көл облусуна караштуу Ысык-Көл районунун Бостери айылында кар аралаш мөндүр жаады. Бул тууралуу социалдык тармактардын колдонуучулары кабарлап, жергиликтүү тургундар тастыкташты. "Мөндүр эртең менен жаап, азыр эрип кетти. Учурда тоого кар жаап жатат. Күн бүркөө, дагы жаачудай болуп турат. Аба ырайы суук, эс алуучулар жок", - дейт жергиликтүү тургун.
Түркиянын эл аралык "Ататүрк" аэропортунда Кыргыз жараны өз жанын кыюуга аракет кылганын чет элдик басылмалар жазып чыгышты. Маалыматка ылайык, Кыргыз жараны аэропорттун экинчи кабатынан секирген. Чет элдик басылмаларга күбөлөр Кыргыз жараны экинчи кабаттан секиргенин айтышкан. Жабырлануучуга ошол замат "Тез жардам" кызматы аркылуу медициналык жардам көрсөтүлүп, ошол замат ооруканага жеткирилген.
"Ош базарындагы" жаңы соода имаратынын курулуш иштеринин 1-этабы декабрда аяктап, өрттөн жабыркаган 312 соодагерге соода орундары акысыз берилет. Бул тууралуу бүгүн, 28-ноябрда порталына "Берекет" соода жайынын директору Жекшен Ильязов маалымдады. Директордун айтымына караганда, жаңы курулуп жаткан 4 кабаттуу соода имараты 2 этап менен курулат. Курулуш иштеринин биринчи этабы декабрь айында аяктаса, экинчи этап 2019-жылдын март айында аяктайт. "Жаңы курулуп жаткан имаратты куруп жаткан ишкананын берген маалыматына ылайык, имараттын биринчи бөлүгү декабрда аяктайт. Эң биринчи кезекте "Берекет" соода жайынан чыккан өрт кырсыгынан жабыркаган соодагерлерге орундар берилет. Алардын саны боюнча айтсам, тизмеде 312 адам бар. Андан кийин "Берекет Универсал" соода жайынын соодагерлери көчүрүлөт. Жаңы имараттын 1-кабатына азык-түлүктөрдү сатуу менен алектенген соодагерлер, 2-кабатка кир жуучу каражаттарын жана турмуш-тиричиликке керектелүүчү буюмдардын сатуучулары, ал эми 3-кабат кийим-кече жана кездемелер сатылуучу соода орундарына берилет. Колдонууга берилүүчү имараттын биринчи кабаты сатылары же сатылбасы чечиле элек. Негизи мындай маселелерди базардын жетекчилиги өзү чечет. Өрттөн жабыркагандарга соода орундары бекер берилет. Бир-эки күндө соодагерлер менен жаңы имараттагы соода орундары боюнча келишим түзүлөт", - дейт Ильязов.
Өзбекстанга "Талибан" кыймылы түзгөн убактылуу өкмөттүн башчысынын орун басары Абдуль Салам Ханафи баштаган атайын делегация келиши күтүлүүдө. Алар өлкөнүн вице премьер-министри Сардор Умурзаков менен жолугушуу өткөрөт. Бул тууралуу аталган өлкөнүн маалымат булактары жазып чыгышты. "Талибан" кыймылынын Өзбекстанга болгон сапары тууралуу делегациянын өкүлдөрүнүн бири Инамулла Самангани дагы Твиттер аркылуу билдирген. "Өзбекстан бийлиги менен жолугушуунун алкагында эки тараптуу соода-сатык кызматташуулар, коопсуздук жана башка ушул сыяктуу маселелер талкууланат", - деп жазган ал.
Бүгүн, 1-октябрда "Бир Бол" саясий партиясынын өкүлдөрү үгүт кампаниясын "Таза шайлоо" аттуу экологиялык акция менен жыйынтыктоодо. Иш-чара Кыргызстандын бардык аймактарында уюштурулуп, ага партиядан депутаттыкка талапкерлер, партиянын тарапташтары жана мүчөлөрү катышып жатышат. "Таза шайлоо" акциясы Бишкектин четиндеги Чоң Чүй каналынын жээгинде өтүүдө. Иш-чарага партия лидери Алтынбек Сулайманов , талапкерлер Алмамбет Шыкмаматов , Жоодар Сайдилканов , Жоомарт Жолдошев , Эсен Момункулов , Айжан Чыныбаева , Акан Иманов , Екатерина Филаретова , Нурсултан Кубанов катышып жатат. Лидер Алтынбек Сулайманов партияны колдоп келгендерге ыраазычылык билдирип, мекендештерди шайлоого келип, татыктууларына добуш берүүгө чакырып өттү. "Үгүт иштерин тазалануу, жаңылануу менен баштаганбыз. Биз бийликтен таза шайлоону талап кылабыз. Айланабыз гана эмес, мамлекеттик башкаруу системасынын тазаланышынан үмүтүбүз чоң. Элибизге жаркын жашоону “Бир Бол” гана тартуулай алат”, - деди Алтынбек Сулайманов. Акция жарандарды шайлоого катышып, таза жүздөрдү тандоого чакыруу максатын көздөйт. Ошондой эле партияларды шайлоо өнөктүгүн мыйзам чегинде өткөрүүгө чакырат. “Бир Бол” саясий партиясынын каржы маселелер боюнча ыйгарым укуктуу өкүлү Разаева Айсулуу Абдыкадырованын тескөөсү менен “Бир Бол” саясий партиясынын шайлоо фондунун каражаттарынан төлөндү.
1990-жылы 18-декабрда БУУнун Башкы ассамблеясы Эмгек мигранттарынын жана алардын үй-бүлө мүчөлөрүнүн укугун коргоо боюнча эл аралык конвенцияны кабыл алган. Ал эми 2000-жылы 4-декабрда аталган уюм Эл аралык мигранттар майрамын негиздеп, аны жыл сайын 18-декабрда белгилөө жөнүндө токтом кабыл алган. Бул күндү майрам катары белгилөө тууралуу чечим акыркы мезгилде бүткүл дүйнө жүзүндө мигранттардын саны өскөндүгүнө байланыштуу кабыл алынган. Аталган майрамда бир нече өлкөлөрдө жана өкмөттүк, өкмөттүк эмес уюмдарда адам укуктары жана мигранттардын негизги эркиндиктери жөнүндө маалыматтар берилип, ар кандай акциялар уюштурулат. Адистердин айтымында, планетанын ар бир 35-жашоочусу өз өлкөсүнөн алыс жерде иштеген мигрант болуп эсептелет.
"Ошто журналистке күч колдонулган жок" , - деп бүгүн, 15-октябрда Борбордук шайлоо комиссиясынын төрайымы Нуржан Шайлдабекова маалымат жыйынында билдирди. Анын айтымында, аталган факт боюнча БШКда мыйзам бузууларга ыкчам жооп берүү үчүн атайын координациялык тобуна ММКлар тарабынан маалымат түшкөн. "НТС телеканалынын кабарчысы шайлоо тилкесинде ур-токмокко алынды деген маалымат түшкөн. Бирок факт аныкталган жок. Эч кандай мушташуу болгон эмес. Кабарчы добуш берүүнүн жашыруундуулугун сактабай видеого тарткан. Шайлоодо эң негизги нерсе - добуш берүүнүн жашыруундуулугунун сакталышы. Шайлоо тилкесинде иштегендер журналисттен видео тартууну токтотууну талап кылышкан. Бирок журналист токтоткон эмес. Ошондо кабарчыны сыртка алып чыккан. Ур-токмокко алуу болгон эмес. Күбөлөр бар", - деди ал.
Орусиянын Кыргыз мамлекетине ЕАЭБ алкагында техникалык көмөк көрсөтүүсү боюнча келишимдин мөөнөтү узартылууда. Буга байланышкан келишимге өзгөртүүлөрдү киргизүү тууралуу ратификациялык мыйзам долбоорун Жогорку Кеңеш 7-июнда карап, концепциясын добуш берүүгө жөнөттү. Маалым болгондой, 2017-жылдын 29-декабрында аталган макулдашууга өзгөртүүлөрдү киргизүү тууралуу протоколго кол коюлган. Анда Саламаттыкыт сактоо министрлигинин Санитардык-эпидемиологиялык көзөмөл жана оорулардын алдын алуу департаментинин эки лабораториясын жабдуу жана капиталдык оңдоо иштерин жүргүзүү боюнча өзгөртүүлөрдү киргизүү каралган. Ал жумуштарды 2017-жылы бүткөрүү мүмкүн болбогондуктан, бул мөөнөт 2018-жылга жылдырылууда. Ошондой эле Орусиянын Федералдык бажы кызматынын сунушуна ылайык, протоколдун долбооруна Кыргыз мамлекетинде жаныбарларды идентификациялоону техникалык жактан колдоо боюнча иш-чараларды ишке ашыруунун мөөнөтү да узартылууда. Белгилей кетсек, келишимдин алкагында жасала турган жумуштар орусиялык компания тарабынан ишке ашырылат. Өкмөттүн маалыматына караганда, буга чейин 12 лаборатория оӊдолуп, жаӊы 4 лаборатория курулду.
Өмүрбек Текебаев Берлиндеги резиденциясын айкалышытруу менен Кыргызстандын Финляндиядагы элчиси болуп дайындалды. Бул тууралуу бүгүн, 18-августта президенттин басма сөз кызматынан билдирди. Маалыматка ылайык, тиешелүү жарлыкка президент Садыр Жапаров кол койду.
Түндүк Кипрдин Гирне шаарында 27 жаштагы Кыргыз жигити өзү жашаган көп кабаттуу үйдөн кулап түшүп, ооруканага жеткирилди. Бул тууралуу чет элдик басылмалар жазып чыгышты. Маалыматка ылайык, окуя 24-май күнү болжол менен саат 10:45те болгону жазылууда. Кыргыз жигити батирдин жогорку кабатынан кулап, оор жаракат алган. Биринчи жардамды аймактык ооруканадан алып, кийин Лефкоша шаарындагы мамлекеттик ооруканага жеткирилген. Ага аталган ооруканадан операция жасалып, андан соң комага түшүп калган. Кийинчерээк чет элдик басылмалар Кыргыз жигитин 4-кабаттан кулап, бетонго түшкөнүн жана денесинде бычактын издери болгонун жазып чыгышты. Учурда полиция кызматкерлери бул окуяны иликтөөдө. Тышкы иштер министрлигинин басма сөз кызматы порталына окуя тууралуу төмөндөгүлөрдү билдирди. "Жабырлануучунун жанында туугандары бар, алар менен элчилик байланышта болуп турат. Азыр окуя эмнеден улам болгону такталып жатат. Бул кырсык боюнча эки жоромол айтылууда. Эгер биздин жаранга кимдир-бирөө тарабынан кол салуу болгон болсо, анда элчилик укугун коргоо боюнча иш алып барат.
Өткөн сутка ичинде өлкө аймагында 6 өрт кырсыгы катталып, аларды өчүрүүгө 7 өрт өчүрүү бөлүмү тартылган. Бул тууралуу бүгүн, 1-апрелде Өзгөчө кырдаалдар министрлигинин басма сөз кызматынан билдиришти. Маалыматка ылайык, борбор калаада 1, Чүй облусунда 1, Ысык-Көл облусунда 1, Ош шаарында 1, Жалал-Абад облусунда 2, өрт кырсыгы катталды. Сузак районуна караштуу Сузак айыл өкмөтүндө өрт кырсыгы катталды. Анда Бос айылындагы Дыйканбай-Ата көчөсүндө жайгашкан “Жалал-Абад электр” ишканасына караштуу шифер жабылган трансформатор оңдоочу жайдын 160 чарчы метр аянты, 1 трансформатор, 1 компьютер, 1 принтер, 1 кондиционер, 4 эшик, 4 терезе, 1200 литр трансформатор майы күйгөн.
Буга чейин Чүйдүн Лебединовка айылынан 1995-жылы туулган Изат Курбанова уурдалганын Чүй ОИИББинин маалымат кызматы кабарлаган. Кийинчерээк аны уурдаганга шектелген 1997-жылы туулган Абдумалик Мамаяров изделип жаткандыгы белгилүү болгон. Бүгүн, 7-майга карата кызды издөө иштери улантылып жатат. Бул тууралуу порталына Чүй ОИИББинин маалымат кызматынан билдиришти. "Издөө иштери бүгүн дагы улантылууда, табылгыча изделе берет. Милиция кызматкерлери иш алып барууда", - деп билдиришти облустук милициядан. Эске салсак, 6-майга караган түнү болжол менен саат 02:00 чамасында Аламүдүн РИИБинин нөөмөт бөлүмүнө 2001-жылы туулган кыз арыз менен кайрылган. Анда 5-май күнү болжол менен саат 23:00 чамасында белгисиз жарандар Лебединовка айылында жайгашкан соода түйүндөрүнүн биринин алдынан арыз ээсинин эжесин Тайота-Эстима үлгүсүндөгү унаага салып, белгисиз тарапка уурдап кеткендигин жазган. 6-май күнү кечинде социалдык тармактарда уурдалды делген Изат Курбанова өз эрки менен кеткендигин айтып, ата-энесине кайрылуу жасаган видео тараган. "Менде баары жакшы, кабатыр болбогула. Мен туура эмес кылдым, бирок, апа, мен аны кандай сүйөрүмдү сен билесиң да. Абдумалик мени уурдаган жок. Мен өз каалоом менен кеттим.
ИИМдин Криминалдык милиция кызматы тарабынан Бишкек шаарынын мэриясынын Муниципалдык мүлк башкармалыгынын кызматкери кызматтык абалынан кыянаттык менен пайдаланган фактыны аныкташты. Бул тууралуу ИИМдин басма сөз кызматы билдирди. Маалыматка ылайык, болжолдуу алдын-ала маалымат боюнча мамлекетке 1 120 000 сомдук зыян келтирилген. " Бул факты боюнча жүргүзүлгөн сотко чейинки өндүрүштүн алкагында 2021-жылдын 10-февралында Бишкек шаарынын мэриясынын Муниципалдык башкармалыгынын бөлүмдөрүнүн биринин жетекчиси Т.Н . кармалып, Бишкек ШИИББнин убактылуу кармоочу жайына киргизилди.
Бүгүн, 26-январда Жогорку Кеңештин экс-депутаты Мээрбек Мискенбаев Экономикалык кылмыштарга каршы күрөшүү боюнча мамлекеттик кызматында сурак берди. Мискенбаев порталына билдиргендей, анын үстүнөн бир аял жана бир эркек арыз жазган. "Саат 9:00дөн 18:00гө чейин сурак бердим. Тергөөнүн жашыруун жүрүп жатканына байланыштуу сурак тууралуу маалымат бергенге укугум жок. Мага карата коюлуп жаткан айыптар, жазылган арыздар күлкүлүү нерсе болуп жатат. Кийин ачыкка чыгат. Буга чейин үй-бүлөлүк, кландык башкаруу орноду деп айтып келгем. Кечээ, бүгүн үй-бүлөлүк кландык башкаруу орногонун жон терим менен сездим. Дүйшөмбү күнү саат 10:00дө кайрадан сурак берүүгө барам. Бул суракка мен өзүм дагы кызыкдармын, ошондуктан 24 саат сурак болсо да барам. Өзүмдү актаганга көзүм жетет", - дейт ал. Кечээ, 25-январда Мээрбек Мискенбаев 11 сааттык сурактан кийин чыгарылган. Былтыр июнь айында "Айкөл Ала-Тоо" жана "Апрель баатырлары" коомдук бирикмелеринин жетекчилерине карата Кылмыш-жаза кодексинин "алдамчылык" беренеси боюнча кылмыш иши козголду деген маалымат чыккан.
Бүгүн, 5-июнда Казакстандын Актөбө шаарынын 5-кичи районунда, филармониянын аймагында жана курал-жарак сатуучу "Паллада" дүкөнүндө атышуулар болуп жаткандыгы тууралуу "Тенгриньюс" басылмасы жазып чыкты. Басылма жазгандай, расмий эмес маалыматтар боюнча, кол салгандар "Пантера" дүкөнүн тоношкон. "Паллада" курал-жарак саткан дүкөнүнө кол салуу болуп жаткандыгы тууралуу маалымат түшкөн. Башка дүкөн менен Улуттук гвардиянын аскер бөлүмүнө кол салынганы тууралуу белгилүү болду. Атышуулардан "Паллада" дүкөнүнүн сатуучусу каза болуп, бирөөсү жаракат алды. Аскер бөлүгүндө 1 офицер жана 1 аскер кызматкери каза болуп, 9 аскер жаракат алды. Кол салгандардан үчөөсү өлтүрүлүп, бирөөсү жаракат алса, бир нечеси аскерлердин курчоосунда. Калгандары качып кетүүгө үлгүрүштү", - деген өлкөнүн Ички иштер министрлигинин өкүлү "Тенгриньюс" басылмасына. Ошондой эле "Тез жардам" кызматы атышуулардан жыйырмадан ашык адам жаракат алганын билдирген. Алардын арасында шаардын жөнөкөй күнөөсүз тургундары жана курал-жарак саткан дүкөндөрдүн сатуучулары бар. "Жаракат алгандардын саны көп. Так маалымат айта албайм, бардык бригадалар бошобой жатышат. Жаракат алгандардын саны жыйырмадан ашат, каза болгондор тууралуу айта албайм", - деген "Тез жардам" кызматынын адиси. Казакстан Ички иштер министрлигинин божомолунда, кол салгандар салттуу эмес радикалдуу диний агымдардын өкүлдөрү болушу мүмкүн.
Мындан 6 жыл мурун, 2011-жылы 6-мартта "Кыш", "Жүгөрү" жана башка даректүү фильмдердин жана "Сүйүү сынагы" ( Мирлан Абдыкалыков менен биргеликте), "У любви свои небеса" ( Актан Арым Кубат менен биргеликте) сериалдарын жаратып, кыргыз элине белгилүү болгон таланттуу кинорежиссёр Эркин Рыспаев 56 жашында дүйнө салган. Ал 1955-жылы Бишкек шаарында жарык дүйнөгө келген. Кыргыз киносунун өнүгүүсүнө чоң салым кошкон таланттуу, кайталангыс режиссёр болгон. СССР тараган учурдан баштап бүтүндөй өмүрүн кино тармагына арнап келген. Анын чыгармачылыгынын арты менен бир нече мыкты документалдуу тасмалар жана сериалдар тартылып, коомчулукка сунушталган.
Бишкекте Ала-Арча суусунда 11 жана 10 жаштагы балдар колдо жасалган жарылуучу затты жардырып, жаракат алышкан. Бүгүнкү күндө балдар амбулатордук дарыланууда. Бул туурасында Саламаттыкты сактоо жана социалдык өнүктүрүү министрлигинин басма сөз кызматы тарабынан белгилүү болду. "25-августта балдар орто оор абалда "Тез жардам" кызматы аркылуу №3 балдар ооруканасына жеткирилген. Тиешелүү медициналык жардам көрсөтүлгөндөн кийин амбулатордук дарыланууга жөнөтүлдү. Балдардын ата-энелери ооруканага жаткыруудан баш тартышкан. Бейтаптардын абалдары туруктуу", - дешти мекемеден.
Министрлер кабинетинин төрагасы Акылбек Жапаров Кыргызстан элдер ассамблеясынын кеңешинин мүчөлөрү жана конфессиялык бирикмелердин жетекчилиги менен жолугушту. Бул тууралуу министрлер кабинетинин басма сөз кызматынан билдиришти. Маалыматка ылайык, Акылбек Жапаров этностук жана диний жамааттардын алдынкы өкүлдөрүн өлкөдөгү биримдикти, тынчтыкты жана ынтымакты чыңдоо мамлекеттик саясаттын эң маанилүү милдети экенине токтолуп, Кыргызстандын көп улуттуу элинин турмушун жакшыртуу жана жаштарды тарбиялоо жаатында биргелешип жигердүү иш алып барууга чакырды. "Өлкөбүздүн туруктуу өнүгүүсү үчүн элибиздин биримдигине негизделген кызматташуу жана жаратман эмгек керек.
БИШКЕК ШААРЫ Түнкүсүн +14°C Күндүз +34°C Күндүн узактыгы 14 саат 30 мүнөт. Күн саат 05:42де чыгып, 20:13тө батат. Жаан-чачын Күн ачык болот. Шамалдын ылдамдыгы Шамалдын багыты өзгөрүлүп турат, ылдамдыгы секундасына 1-6 метрге жетиши күтүлөт. ЧҮЙ ОБЛУСУ Түнкүсүн +11°C Күндүз +35°C Күндүн узактыгы 14 саат 30 мүнөт. Күн саат 05:40та чыгып, 20:10до батат. Жаан-чачын Жаан-чачын күтүлбөйт. Шамалдын ылдамдыгы Шамалдын багыты өзгөрүлүп турат, ылдамдыгы секундасына 1-6 метрге жетиши күтүлөт. ТАЛАС ОБЛУСУ Түнкүсүн +11°C Күндүз +34°C Күндүн узактыгы 14 саат 28 мүнөт. Күн саат 05:53тө чыгып, 20:21де батат. Жаан-чачын Күн ачык болот. Шамалдын ылдамдыгы Шамалдын багыты өзгөрүлүп турат, ылдамдыгы секундасына 1-6 метрге жетиши күтүлөт. ЖАЛАЛ-АБАД ОБЛУСУ Түнкүсүн +13°C Күндүз +35°C Күндүн узактыгы 14 саат 20 мүнөт. Күн саат 05:53тө чыгып, 20:14тө батат. Жаан-чачын Жаан-чачын күтүлбөйт. Шамалдын ылдамдыгы Шамалдын багыты өзгөрүлүп турат, ылдамдыгы секундасына 1-6 метрге жетиши күтүлөт. ОШ ОБЛУСУ Түнкүсүн +13°C Күндүз +35°C Күндүн узактыгы 14саат 18 мүнөт. Шамалдын ылдамдыгы Шамалдын багыты өзгөрүлүп турат, ылдамдыгы секундасына 1-6 метрге жетиши күтүлөт. БАТКЕН ОБЛУСУ Түнкүсүн +13°C Күндүз +34°C Күндүн узактыгы 14 саат 18 мүнөт. Шамалдын ылдамдыгы Шамалдын багыты өзгөрүлүп турат, ылдамдыгы секундасына 1-6 метрге жетиши күтүлөт. ЫСЫК-КӨЛ ОБЛУСУ Түнкүсүн +5°C Күндүз +27°C Күндүн узактыгы 14 саат 28 мүнөт. Күн саат 05:18де чыгып, 19:56да батат. Жаан-чачын Жаан-чычын күтүлбөйт. Шамалдын ылдамдыгы Шамалдын багыты өзгөрүлүп турат, ылдамдыгы секундасына 1-6 метрге жетиши күтүлөт. НАРЫН ОБЛУСУ Түнкүсүн +4°C Күндүз +27°C Күндүн узактыгы 14 саат 22 мүнөт. Күн саат 05:40та чыгып, 20:03тө батат. Жаан-чачын Жамгыр жаашы күтүлбөйт.
Талас облусунда жайгашкан “Жерүй” алтын кенинде дүйнөлүк стандарттарга жооп берген жаңы алтын иштетүүчү ишкана курулууда. Аны “Альянс Алтын” компаниясы ишке ашырууда. Жылдын соңунда ишке кире турган ишканага жалпысынан миңге жакын жумушчу тартылат. “Анын көпчүлүк бөлүгү жергиликтүү тургундар болот” дейт компаниянын башкы директору Михаил Шубин. "Ишканада заттарды иргөөчү, майдалоочу, металл эритүүчү жана башка 15тен ашуун объект курулууда. Андагы жабдыктар жана курулуш иштерине тартылган техника заманбап, кымбат жана өз тармагында бардык талаптарга жооп берерин баса белгилей кетейин. Ал эми калдыктардан зыяндуу заттар абага, жерге же сууга бөлүнүп чыкпашы үчүн бардык сактык чаралары каралган. Мисалы, цианид заты атайын жабдыктар жана ыкма менен зыянсыздандырылат. Дегеле, бул зат Күн нурунун алдында өзүнөн өзү чирип кетет да, жер коопсуз аймакка айланат". Кенден чыккан калдыктар атайын плеёнка менен жабылат. Калдык сактоочу жайдагы коопсуздук боюнча “Альянс Алтын” компаниясынын технологу Нурлан Мамырбаев айтып берди. "Кендин калдык сактоочу жайынын жалпы аянты - 65 гектар. Биз үчүн эң башкы нерсе – бул экологиянын коопсуздугу болгондуктан компания өндүрүштүк коопсуздук үчүн каражат аябайт. Жерди зыяндуу заттардан коргоо үчүн геомембрана пайдаланылат. Ал жерге 3 кабат төшөлүп, тапталат да, жерге эч кандай зат өткөрбөйт. Австриялык-германиялык өндүрүмү болгон бул плеёнка дүйнөлүк стандарттарга туура келет", - дейт технолог. Чүй экологиялык лабораториясы ар квартал сайын “Жерүй” алтын кенинин аймагындагы суу, аба жана жердин абалына жеринен мониторинг жүргүзүп турат. Кезектеги мониторинг жүргүзүү убагында лабораториянын инженер-химиги Елена Журавлёвадан текшерүү, изилдөөлөр тууралуу комментарий алдык. "Компания менен түзүлгөн келишим боюнча биздин лаборатория бул аймактагы суу, жер жана абанын үлгүлөрүн зыяндуу бактерияларга, оор металлдарга жана радиациянын деңгээлин аныктоо үчүн алып турат. Үлгүлөр “Жерүй” кенине жакын жайгашкан Кара-Ой, Сасык-Булак, Ак-Коргон айылдарынан алынат.
Кечээ, 26-мартта Өзгөн районунун Зергер айыл өкмөтүнүн Ничке-Сай айылынын Топ-Жаңгак тилекесинде жер көчүп , бир үйдү басып калган. Үйдүн ичинде 6 адам болгон: үй ээси, жубайы жана 4 баласы. Алардын денелерин издөө иштери жер көчүү уланып жаткандыгына байланыштуу убактылуу токтотулду. Бул тууралуу Өзгөчө кырдаалдар министрлиги кабарлайт. Президент Алмазбек Атамбаевдин буйругу менен кырсык болгон жерге министр Кубатбек Боронов барганы, жеринде 39 куткаруучу, медициналык жардамдын, райондук ички иштер башкармалыгынын өкүлдөрү иштешкени маалым болду. Издөө иштери жүрүп жатканда 3 жолу жер көчкөндүгүнө байланыштуу, маркумдардын туугандары менен сүйлөшүүлөр жүрүп, издөө иштери жер көчүп бүткөн соң уланмай болгон. Жер көчкүнүн бийиктиги 4 метрден 15 метрге чейин, узундугу 800 жана туурасы 120 метрге жеткен. "Үй ээси Өмүрзак Эгемкулов аталган тилкеге 2010-жылы уруксатсыз 2 бөлмөлүү үй салганы аныкталды. Үстүбүздөгү жылдын январь айында эле Зергер айыл аймагынын жергиликтүү бийлигине жер көчкү жүрүү коркунучу бар аймактардагы жарандарды көчүрүү тууралуу эскертүү берилген. 1996-жылы да ушул эле тилкеде жашаган Өмүрзак Эгемкуловдун атасы Өмүрбек Эгемкуловго эскертүү берилген. Ага тийиштүү жардам көрсөтүлгөн соң ал кооптуу аймактан көчүп кеткен", - деп жазылат министрликтин маалыматында. Топ-Жаңгак тилкесиндеги жер көчкү жүргөн аймакта 5 үй бар болгон.
Бишкектеги №1 бала бакчанын бир керебетке 4-5тен жатып уктаган балдардын интернетке тараган видеосу боюнча Бишкек шаардык билим берүү башкармалыгы билдирүү таратты. Маалыматка ылайык, №1 балдар бакчасы Касым жаңы конушуна тиешелүү. Ал 2008-жылы ишке кирип, 140 балага ылайыкташкан. Азыркы учурда бала бакчада 290 бала тарбияланууда. 19-апрелде бакчанын бир тайпасынын бөлмөсүнө оңдоп-түзөө иштери болгон. Мындан улам ал тайпанын балдары башка топтун балдары менен чогуу жаткырылган. Ал эми аталган бакчанын директору Айнагүл Малдыбаева бала бакчада керебет, жууркан жана башка буюмдардын баары жетиштүү экенин билдирген.
Спортчу Руслан Түмөнбаев менен патрулдук милициянын кызматкерлери элдешти. Буга байланыштуу сот иштери токтотулат. Маалыматты 9-апрелде Бишкек ШИИББинин маалымат кызматынан билдиришти. Эске салсак, 2016-жылдын 20-январынан 21-январына караган түнү жүргүзүлгөн рейддин алкагында Лексус 330 үлгүсүндөгү унааны башкарып жүргөн Р.Түмөнбаев токтотулган. Тиешелүү документтери жок болгондуктан, унаа айып пул төлөөчү жайга киргизилген. Көп өтпөй Р.Түмөнбаев блокпостко кайтып келип, МАИ кызматкерлерин тапанча менен коркутуп, Республикалык наркологиялык борбордон анын мас абалда экени аныкталган.
Ошто Сириядагы куралдуу кагылышууга катышып жаткан “Таухид валь Жихад” террордук уюмунун активдүү мүчөлөрү кармалды. Бул тууралуу Ош шаардык ички иштер башкармалыгынан билдиришти. Маалыматка ылайык, террордук топтун активдүү мүчөлөрү Өзгөн шаарынан кармалган. Алар Ош облусунун Өзгөн районунун Өзгөн шаарынын тургуну, 1999-жылы туулган. А. уулу А. , анын жердеши 1996-жылы туулган Ф. уулу К. болгон. "Алардын Сирияда болуп жаткан куралдуу кагылышууга катышуу үчүн Ош шаардык аэропортунан Түркияга учуп барып, согуштук талаасына өтүү үчүн аракет жасап, бирок өтө албай кайра Кыргызстанга учуп келгендиги тууралуу оперативдүү маалыматтар болгон.
Оштогу таштанды полигонунда киши өлтүрүп качып кеткен шектүү кармалды. Бул тууралуу Ош ШИИБинен кабарлашты. Маалыматка ылайык, 28-январь күнү Ош шаарынын таштанды таштоочу жайынан киши колдуу болгон жарандын жансыз денеси табылган. Шектүү жасаган кылмышын моюнуна алып, маркумду 2 жолу бычактап, изин жашырып кеткендигин билдирди. Өз ара жаӊжал 3 бөтөлкө аракты ичип бүткөн соӊ чыккан. Маалым болгондой, маркум менен шектүү өз ара тааныш болгон. Ош шаарынын таштандыларды таштоочу жайында түстүү металлдарды издешип, тапкандарын атайын пункттарга тапшырып жан багып турушкан. Окуя дагы таштанды таштоочу жайда 28-январда түнкү саат 01:00 чамасында болгондугу анык болду. Окуядан соӊ шектүү тез арада Ош шаарынан качып чыгып, Өзгөн районунун, Бишкек, Жалал-Абад шаарларынын аймактарында, Суусамыр өрөөнүндө изин жашырып жүргөн. Ал Ош облусунун Өзгөн районунун тургуну болгон.
Бириккен улуттар уюму Кыргызстандын демилгеси менен 2023-2027-жылдарды “Тоолуу аймактарды өнүктүрүү боюнча аракеттердин беш жылдыгы” деп жарыялады. Бул тууралуу Тышкы иштер министрлигинин басма сөз кызматынан билдиришти. Кабарлангандай, кечээ, 14-декабрда БУУнун Башкы Ассамблеясынын учурдагы 77-сессиясы “Тоолорду туруктуу өнүктүрүү” деп аталган резолюцияны кабыл алды. Кыргызстандын демилгеси менен бул резолюция 2023-2027-жылдарды “Тоолуу аймактарды өнүктүрүү боюнча аракеттердин беш жылдыгы” деп жарыялады. Резолюция бир добуштан добуш берүүсүз кабыл алынды. БУУнун 109 мүчө мамлекети ага авторлош катары кошулду. “Тоолуу аймактарды өнүктүрүү боюнча аракеттердин беш жылдыгын” жарыялоо жөнүндөгү демилге президент Садыр Жапаровго т аандык. Мамлекет башчы аны 2022-жылдын сентябрында БУУнун Башкы ассамблеясынын 77-сессиясынын жалпы дебаттарында жарыялаган. Быйылкы жыл ичинде Тышкы иштер министрлиги жана өлкөнүн чет мамлекеттердеги мекемелери бул демилгени тажрыйба түрүндө ишке ашыруу боюнча ири кампания уюштурушту. Резолюцияга колдоо катары БУУнун Башкы ассамблеясынын 77-сессиясынын жогорку деңгээлдеги жумалыгынын алкагында Кыргызстан Тоолорду туруктуу өнүктүрүү боюнча жогорку деңгээлдеги жолугушуу өткөрдү. Анын жыйынтыктоочу билдирүүсү БУУнун Башкы ассамблеясынын расмий документи катары кабыл алынып, БУУнун мүчө мамлекеттерин резолюцияны колдоого чакырат. “Беш жылдыкты” жарыялоо тоолуу өлкөлөрдүн, анын ичинде Кыргызстандын экономикасына, “жашыл” экономиканы жана технологияларды өнүктүрүүгө тоолуу өлкөлөрдүн ортосунда кызматташтыкты бекемдөө үчүн финансылык механизмдерди түзүүгө, тоолорду туруктуу өнүктүрүү жаатында илим жана билим берүүнү өнүктүрүүгө, климаттын өзгөрүүсүнүн терс кесепеттерине каршы аракет жасоо, биологиялык ар түрдүүлүктү сактап калуу, тоолуу аймактарда жаратылыш кырсыктарынын алдын алуу боюнча долбоорлорду жана программаларды ишке ашырууга гранттарды жана инвестицияларды тартууга кеңири жол ачат.
ФИФА президенти Жанни Инфантино жана АФК президенти Шейх Салман Кыргыз футболдук союзунун президенти Канатбек Маматовдун туулган күнү менен куттукташты. Бул тууралуу Футбол федерациясынан билдирди. "Бул өзөчө күнүңүз бакытка курчалсын, баарыбызды бириктирген оюндун келечеги үчүн бирге иштей берели. Мүмкүнчүлүктөн пайдаланып, футбол үчүн кызмат өтөп жаткандыгыңызга, Кыргыз өлкөсүндө бул оюнду жайылтып, өнүктүрүп жаткан эмгегиңизге ыраазычылык билдирем. Үй-бүлөңүзгө, досторуңузга жана жакындарыңызга чың ден соолук каалайм. Сиз менен жолугушууну чыдамсыздык менен күтөм", - деп жазат куттуктоо сөзүндө ФИФА президенти. "Бүгүнкү туулган күнүңүз менен чын жүрөктөн куттуктап, бардык жакшылыктарды каалайм. АФКнын жана жалпы Азиянын футболдук үй-бүлөсүнүн атынан өлкөңүздө жана биздин континентте футболду өнүктүрүүгө салым кошуп жаткандыгыңыз үчүн терең ыраазычылык билдирем. Бактылуу көз ирмемдер көп болсун, албан ийгиликтерди каалайм" , - деп куттуктайт Шейх Салман. Кыргыз футболдук союзунун президенти Канатбек Маматов 1974-жылы 15-августта Ош облусунда туулган. 2001-жылы Индияда Махатма Ганди атындагы илим жана искусство колледжинде "Коомдук башкаруу" багыты боюнча магистратурада окуган. 2012-жылы Жусуп Баласагын атындагы Кыргыз мамлекеттик университетинде "экономика" адистиги боюнча магистратураны бүткөн. Эмгек жолу: "Алай" (Ош), "ҺАЛ Бангалор" (Индия), "ІТІ Бангалор" (Индия) футбол командаларында жана "Топ-Юнайтед", "Абдыш-Ата" ардагерлер командасында ойногон. 1998-жылы Ош мамлекеттик университетинин дене тарбия кафедрасынын башчысы; 1999-жылы аскер кызматын өтөгөн; 2003-2005-жылдары АCДІ/ВОCА жана УСАІД бирикмелеринде мобилизациялоо боюнча эксперт; 2005-2006-жылдары С2 Рэсэарч анд Энгінээрінг казак-британ компаниясынын директору; 2006-жылы Азия өнүктүрүү банкынын "Айыл-кыштактагы калкты колдоо" долбоорунун аймактык директору; 2007-жылы "Жумуш менен кымсыздоо саясатын иштеп чыгууга жардам көрсөтүү" долбоорунун жетекчисинин орун басары; 2007-2009-жылдары Жогорку Кеңештин фракция лидеринин жардамчысы; 2009-жылдан бери ишкерлик менен алектенет; 2014-жылдан ушул күнгө чейин Кыргыз Республикасынын Футзал федерациясынын президенти; 2016-2019-жылдары Кыргыз өлкөсүнүн Футбол федерациясынын вице-президенти. 2019-жылдын 9-февралында Кыргыз Республикасынын Футбол федерациясынын президенти болуп шайланган.
Азыркы учурда ички валюта рыногундагы кырдаал салыштырмалуу туруктуу сакталып турат жана Кыргызстандын экономикасынын өнүгүү тенденцияларын, тышкы экономикалык шарттарды эске алуу менен өнүгүүсүн улантууда. Бул тууралуу Улуттук банктан билдиришти. Кабарлангандай, акыркы убакта биздин өлкөнүн ички валюта рыногунда чет өлкө валютасына болгон сунуштан суроо-талаптын бир аз өсүшү байкалган, бул алмашуу курсунун кыска мөөнөттүү өзгөрүлмөлүү болушуна алып келген. Мындай тенденция өлкөнүн экономикасы үчүн мүнөздүү көрүнүш, ал сезон учурунда суроо-талаптын экономикалык жактан активдүү фазасы: жылдын төртүнчү чейрегинде керектөөнүн жана тиешелүү импорттун өсүшүнө байланыштуу. Улуттук банк чет өлкө валютасынын сомго карата алмашуу курсу ички валюта рыногунда эркин түзүлөрүн жана валютага болгон суроо-талап менен сунуштун негизинде аныкталарын эскертет. Ушул жылдын башынан тартып доллардын сомго карата расмий курсу 4,25 пайызга өскөн.
Бишкекте айыл чарба азыктарын сатуу боюнча жарманке өткөрүлөт. Бул тууралуу бүгүн, 25-ноябрда Бишкек шаардык мэриясынын басма сөз кызматынан билдиришти. "Борбор калаанын 4 районунда уюштурула турган жарманкеде жашоочулар арзан баада айыл чарба өндүрүшүнөн чыккан эт, сүт, бал, мөмө-жемиш, жашылча жана башка азыктарды ала алышат. Жарманке дем алыш күндөрү - 26-27-ноябрларда өткөрүлөт" , - деп билдирди басма сөз кызматы.
Америка Кошмо Штаттарында жалган жана так эмес көрсөтмөлөрдүн негизинде өмүр бою эркиндигинен ажыратылган адам 51 жылдан кийин бошотулду. Бул тууралуу чет элдик маалымат каражаттары жазып чыгышты. Маалыматка ылайык, Артур Жонсон 1970-жылы адам өлтүрүүгө айыпталган. Тергөөнүн маалыматы боюнча, Жонсондун шериги Гари Браим адегенде кол салган адамга ок аткан, андан кийин ага Жонсон бычак сайган. Бул көрсөтмөнү Жонсон четке кагып, адам өлүмүнө тиешеси жок экенин айткан. Брайм да анын күнөөсүз экенин тастыктаган көрсөтмө берген. Бирок күбө катары 15 жашар бала да суракка алынып, ал 30 сааттык суракта Жонсонго каршы көрсөтмөлөрдү берген. Мындан кийин сот аны өмүр бою эркинен ажыратуу чечимин чыгарып, полициянын басымынын алдында ал бардык кагаздарга кол койгон. Соттук териштирүү учурунда Браймдын жашы жете электиги эске алынып, 15 жылга чейин эркинен ажыратылган. Ал эми Жонсон ал учурда 18 жашта болгондуктан өмүр бою эркинен ажыратылган. 1979-жылы Жонсондун түрмөдөн качып кетүү аракети ишке ашпай калгандан кийин жалгыз камерага которулган. “Жонсон эч качан күнөөсүн моюнуна алган эмес. Анын кол тамгасын алуу үчүн укук коргоо органдарынын кызматкерлери 21 саат кыйнашкан”, - деген абакта чогуу отурган адам. 2017-жылы Тһэ Аболітіоніст Лаw Cэнтэр деп аталган укук коргоо уюму Жонсондун кылмыш иши боюнча иликтеп баштаган.
Бүгүн, 17-февралда коомдук-саясий ишмерлердин, жарандык активисттердин жана массалык маалымат каражат өкүлдөрүнүн катышуусунда "Баткен облусундагы чек ара көйгөйлөрү" аттуу коомдук-саясий талкуу өттү. Жыйында экс-вице-премьер Камила Талиева чек ара маселесине байланыштуу пикирин билдирди. Айтымында, буга чейин чек арага байланыштуу көптөгөн сунуштар бийликке айтылып келди. Бирок бүгүнкү күнгө чейин жыйынтык болбой жатат. "Эл ичинде дагы, социалдык тармактарда дагы чек арага байланыштуу талкуулар күчөдү. Чек арадагы делимитация жана демаркация маселесине ачык айкын жооп болуш керек. Анда эмнелер сүйлөшүлгөнүн эл билбей жатканы маселе болууда. Протокол кандай болуп, эмненин негизинде жазылды жана ага кимдер кол койду, эч кимге белгисиз болуп жатат" , - деди Талиева. Мындан сырткары ал Согдий облусунун ички иштер башкармалыгынын башчысы Абдулло Навжувонов тууралуу дагы пикирин билдирип өттү. Айтымында, бул окуя жоопсуз калбай, генерал кызматынан алынып, кыргыз элинен кечирим сурашы керек. "Кечээ жаман сөз уктук, негизи ушул сөздү укмакпыз. Тажикстандын генерал-майорунун сөзү чынында биздин мамлекеттин жарандарын чочутту. Биз алардын каада-салттарын жана алар биздин жөрөлгөлөрүбүздү жакшы билет. Анткени көп жылдан бери кошуна жашап келебиз. Алардын мамлекеттик аткаминер эмес, жөнөкөй жараны дагы урусаты жок сүйлөбөйт. Кечээки генералдын сөзүнүн артында ким турганы белгилүү. Ал провокациялык билдирүүнү генерал тапшырма менен жасап жатат. Бул окуяны ушундай эле кабыл алышыбыз керек. Берилген тапшырма аткарылган. Генерал кызматка жаңы келип эле билдирүү жасап жатат. Буга биз өзгөчө маани берели. Алгач алар биздин тамырыбызды тартып көрөт, реакция кандай боло турганын сынашат, жыйынтык болбосо кийинки кадамдарга өтүп башташат. Ошондуктан бул маселеге маани бербесек болбойт. Болгондо дагы ал эң чоң ондукка кирген киши, анын генерал деген чини бар. Андыктан биз токтоосуз түрдө анын кызматынан алынышын талап кылабыз. Керек болсо генерал кыргыз элинен кечирим сурасын. Бул кечиримсиз, провокациялык кадам болду.
Бишкекте айдоочу аял кишини сүзүп, оор жаракаттардан улам ал каза болуп калды. Бул тууралуу 24-март күнү “Тез жардам” кызматынан билдиришти. Маалым болгондой, бүгүн саат 05:31 чамасында аталган кызматка Ахунбаев көчөсүндө жайгашкан Ататүрк атындагы эс алуучу жайдын жанынан белгисиз айдоочу аял кишини сүзүп кеткени тууралуу маалымат түшкөн. Окуя болгон жерге барган "Тез жардамдын" кызматкерлери 35-40 жаштардагы аял каза болуп калганын аныкташкан.
Быйыл жалпы республикалык тестирлөөгө 43 миңге жакын абитуриент катышат. Бул тууралуу Билимди баалоо жана окутуу усулдары борборунан билдирди. Маалыматка ылайык, жалпы республикалык тестирлөөгө катышууга 42 миң 941 абитуриент катталган. ЖРТны 14-19-май аралыгында өткөрүү пландалууда. Ал эми жүйөлүү себептерден улам каттоого үлгүрбөй калгандарга тестирлөө башталганга чейин катталууга мүмкүнчүлүктөр каралган. Билим берүү министрлигинин маалыматы боюнча быйыл 62 миң окуучу мектепти аяктайт. Ал эми ЖРТ 2012-жылдан бери Кыргыз өлкөсүндө жогорку окуу жайга тапшыруучулар үчүн милдеттүү болуп келет.
Эркин журналист Али Токтокунов социалдык тармактагы баракчасы аркылуу президентке кайрылып, орусиялык жарандар эмне үчүн кыргыз паспортун оңой эле алып жатканын түшүндүрүп берүүсүн жана паспорт алгандар тууралуу маалымат эмне үчүн жашыруун экенине жооп берүүнү суранды. Президенттин ордуна Али Токтакуновго министрлер кабинетинин төрагасынын орун басары Эдил Байсалов жооп берди. Ал орусиялыктар кыргыз паспортун оңой эле алып жатканын ырастады. "Ооба, биздин мамлекеттердин ортосунда жарандык алуу өтө оңой. Анткени тээтиги 1990-жылдардын ортосунда Кыргызстандан көчүп жаткан орустарга жеңилдиктерди ошол кезде Акаев менен Ельцин түзүшкөн. Ошол эле келишимдин негизинде биздин 500 миңге жакын этникалык кыргыздар жана кыргызстандыктар Орусия жарандыгын алып коюшпадыбы. Кээ бирөөлөрү "прикол үчүн" эле алышкан. Аны айтып берип жүрүштү. Оңой арыздын эле негизинде бирөө суроо да бербестен автоматтык түрдө Орусия паспортун "патыратып" алганыбызды иликтесек болмок, Алике. Эми болсо ошол келишим, көрсө, эки тарапка иштейт экен. Бизге канча жеңил болсо, алар дагы автоматтык түрдө алганга укуктуу экен. Бир канча жаштары (1991-жылдан кийин төрөлгөндөр) атасын же энесин Кыргыз жарандыгын алдыртып, анан өздөрү да алып жатышат. Ошондой келишим экен, эки мамлекеттин. Мурда бизге иштесе, азыр орус элине пайдасы тийип жатат. Кандай болгон күндө дагы биздей жүз миңдеген киши жок. Ашып кетсе этникалык орус жана башка паспорт алган москвичтерден бизге үч миңден ашпаса керек. Бул тизмелер бир канча электен өтөт - баары белгилүү. Фамилияларды жашырганыбыздын себеби да бар. Башка мамлекеттер, мисалы АКШ жана калгандары, деле жарыялабайт экен.
Франциянын түндүк-батышында жайгашкан Ван шаарынын 27 жаштагы тургуну жубайына арнап бикини буюртма берип, ордуна алтын куймалар жана тыйындарды алган. Бул тууралуу чет элдик маалымат булактары жазып чыкты. Маалыматка ылайык, Жюльен Шаньо аттуу жигит интернет дүкөндөрдүн бири аркылуу жубайына арнап бикини буйрутма берген. Бирок ал анын ордуна 1900-жылдарга таандык алтын тыйындарды жана 20, 50 грамм салмактагы алтын куймаларды алган. Алгач буйрутманы алганда Жюльен Шаньо анын салмагына дагы маани бербегенин айткан. Ачканда гана алтынды көрүп, буюртмалар алмашып кеткендигин түшүнүп, дароо полиция кызматкерлерине кабар берген. Маалым болгондой, алтын тыйын менен алтын куймалардын жалпы баасы 20 миң еврого бааланган. Көп өтпөй буюртма ээсинин аты туура эмес жазылгандыгы белгилүү болуп, кымбат баалуу буюртманын өз ээси табылган.
Ала-Бука районунун 1-Май айыл аймагынын Ажек айылындагы 55 турак жайга коркунуч жаралган сай нугу түздөлүп, жээктери бекемделди. Бул тууралуу бүгүн, 29-июлда Өзгөчө кырдаалдар министрлигинин басма сөз кызматынан билдиришти. Маалыматка ылайык, буга чейин турак үйлөрдү жана автоунаа жолун сел суулары каптап кетүү коркунучу жаралган. Сайдын жалпы 2 чакырым жери түздөлүп, жээктерин бекемдөө жумуштары аткарылды.
“Баштала элек ишти "болбойт" деп ооз менен бүтүрүп койгондор бар, бул туура эмес” дейт бул жолку каарманым, ырчы Гүланда. Мээнеткеч, бир орунда турбаган айым менен ырчылык, ийгилик, ага айтылган сындар, сулуулук тууралуу пикир алыштык. Чыгармачылык менен ишкерликти чогуу алып жүргөн Гүланда айымдын максаттары да бийик экен.
Түркияда жасалма спирт ичимдигине ууланып 54 адам каза болду. Бул тууралуу чет элдик басылмалар жазып чыгышты. Анда жазылган маалыматка ылайык, ичимдикке уулануу фактысы Измир, Айдын жана Текирдаг аймактарын кошкондо 11 провинциядан катталган. " Укук коргоо органдары өлкө боюнча атайын рейддин жүрүшүндө 1500 жасалма спирт ичимдиктеринин бөтөлкөсүн жана 3 миң 200 литрден ашык жасалма суусундук тапкан. Буга чейин ичимдикке уулануудан улам Түркияда 30 киши каза болгондугу айтылган эле. Ошол эле күнү полиция кызматкерлери Мерсин провинциясынан ичимдик жасоочу жашыруун жайды аныкташкан.
Депутат Шайырбек Ташиевдин мандатын тапшыруу маселеси боюнча "Ата-Журт Кыргызстан" фракциясы териштирүү жүргүзөт. Бул тууралуу Шайырбек Ташиевдин жардамчысы порталына билдирди. "Кечээ Шайырбек Ташиев мандатын тапшырайын деп келген. "Ата-Журт Кыргызстан" фракциясы мыйзамдуулугун карайлы деп жатышат. Териштирүү жүргүзүлүп, анан чечим кабыл алынат. Анткени депутаттын артында шайлоочулары бар, аларга убадаларды берген", - дейт ал. 23-январда УКМКнын төрагасы Камчыбек Ташиев маалымат жыйын өткөрүп, иниси Шайырбек Ташиев депутаттык мандатын тапшырарын айткан. "Шайлоо алдындагы үгүт иштери башталганда иним өлкөдө эмес болчу. Аны мен чакыргам, шайлоого 2 күн калганда келди.
Ырчы Гүлназ Чыныбек кызы темир тулпарлуу болду. Буга чейин атасынын, агасынын унааларын анда-санда айдап каларын айткан ырчы буларга токтолду. "Бул менин биринчи унаам. Айдоочулук күбөлүктү мындан 5 жыл мурда алып, кээде атамдын, агамдын машиналарын айдап жүрчүмүн. Жеке унаамды эми алдым. Биротоло жакшыраак машиналуу болуп ал деп бир тууган агам демөөрчүлүк кылды" , - дейт ырчы. Унаанын үлгүсү - Тойота Камри 50; Чыккан жылы - 2014;
Акыркы сутка ичинде республика боюнча CОВІД-19 илдетинен 351 бейтап сакайып үйлөрүнө чыгарылды. Бул тууралуу республикалык штабдан маалымдашты. Маалыматка ылайык, Бишкек шаарында 207 бейтап сакайды.
Улуттук банк мыйзамсыз акча алмаштырган эки жаранга айып салды. Бул тууралуу бүгүн, 13-сентябрда аталган мекемеден билдиришти. Маалым болгондой, Улуттук банктын лицензиясы жок нак чет өлкө валютасы менен алмашуу операцияларын жүргүзгөндүгү үчүн мекеменин Талас облустук башкармалыгы тарабынан Т.Г.Т. аттуу жаранга 17 миң сом өлчөмүндө айып пул салынды.
БИШКЕК ШААРЫ Түнкүсүн +17°C Күндүз +32°C Күндүн узактыгы 13 саат 51 мүнөт. Күн саат 06:10до чыгып, 20:01де батат. Жаан-чачын Жаан-чачын күтүлбөйт. Шамалдын ылдамдыгы Батыштан соккон шамалдын ылдамдыгы секундасына 4-9 метрге жетиши күтүлөт. ЧҮЙ ОБЛУСУ Түнкүсүн +15°C Күндүз +33°C Күндүн узактыгы 13 саат 51 мүнөт. Күн саат 06:10до чыгып, 20:01де батат. Жаан-чачын Жаан-чачын күтүлбөйт. Шамалдын ылдамдыгы Батыштан соккон шамалдын ылдамдыгы секундасына 4-9 метрге жетиши күтүлөт. ТАЛАС ОБЛУСУ Түнкүсүн +11°C Күндүз +31°C Күндүн узактыгы 13 саат 50 мүнөт. Күн саат 06:20да чыгып, 20:10до батат. Жаан-чачын Жаан-чачын күтүлбөйт. Шамалдын ылдамдыгы Батыштан соккон шамалдын ылдамдыгы секундасына 4-9 метрге жетиши күтүлөт. ЖАЛАЛ-АБАД ОБЛУСУ Түнкүсүн +15°C Күндүз +34°C Күндүн узактыгы 13 саат 44 мүнөт. Күн саат 06:19да чыгып, 20:04тө батат. Жаан-чачын Жаан-чачын күтүлбөйт. Шамалдын ылдамдыгы Батыштан соккон шамалдын ылдамдыгы секундасына 4-9 метрге жетиши күтүлөт. ОШ ОБЛУСУ Түнкүсүн +15°C Күндүз +34°C Күндүн узактыгы 13 саат 42 мүнөт. Күн саат 06:21де чыгып, 20:04тө батат. Жаан-чачын Жаан-чачын күтүлбөйт. Шамалдын ылдамдыгы Батыштан соккон шамалдын ылдамдыгы секундасына 4-9 метрге жетиши күтүлөт. БАТКЕН ОБЛУСУ Түнкүсүн +15°C Күндүз +35°C Күндүн узактыгы 13 саат 41 мүнөт. Күн саат 06:30да чыгып, 20:11де батат. Жаан-чачын Жаан-чачын күтүлбөйт. Шамалдын ылдамдыгы Батыштан соккон шамалдын ылдамдыгы секундасына 4-9 метрге жетиши күтүлөт. ЫСЫК-КӨЛ ОБЛУСУ Түнкүсүн +12°C Күндүз +26°C Күндүн узактыгы 13 саат 49 мүнөт. Шамалдын ылдамдыгы Батыштан соккон шамалдын ылдамдыгы секундасына 4-9 метрге жетиши күтүлөт. НАРЫН ОБЛУСУ Түнкүсүн +10°C Күндүз +29°C Күндүн узактыгы 13 саат 46 мүнөт. Күн саат 06:07де чыгып, 19:53тө батат. Жаан-чачын Жаан-чачын күтүлбөйт.
Түркиядагы музейден мечитке айланган Айя-София мечити эми 24 саат бою ачык болот. Мындай чечимге Түркиянын президенти Режеп Тайип Эрдоган кол койгондугун жергиликтүү басылмалар жазып чыгышты. Анда 24-июлдан тарта мечиттин эшиги намаз окуу үчүн 24 саат бою ачык болору айтылат. Белгилей кетсек, 10-июлда президент Режеп Тайип Эрдоган Стамбулдагы атактуу Айя-София музейин мечитке айландыруу тууралуу жарлыкка кол койгон.
Легендарлуу футболчу Пеленин ден соолугу начарлап ооруканага жеткирилди. Бул тууралуу "Рэутэрс" агенттиги жазды. Маалыматка караганда, 18-январь күнү Пеле эси ооп жыгылып, ооруканага жеткирилген. Дарыгерлердин айтымында, 77 жаштагы футболчунун организми алсырап кеткен. Учурда "футбол королунун" организмин калыбына келтирүү процедурасы жүрүүдө. Анын өмүрүнө эч кандай коркунуч жок. Айта кетсек, футболчу Лондондо өтө турчу футбол журналисттеринин ассоциациясынын мүчөлөрү менен жолугушууга келиш керек болчу. Бирок Пеленин ден соолугуна байланыштуу жолугушуу жылдырылды. Эл аралык футбол федерациясынын версиясы боюнча Пеле - жыйырманчы кылымдын мыкты футболчусу деп табылган.
Түркиядагы "Амедспор" клубунун оюнчусу Мансур Чаалар беттеш учурунда "Сакарьяспор" клубунун бир канча оюнчусунун денесин лезвие менен тилип салды. Түркиялык ЖМКлардын жазган маалыматына караганда, Мансур Чаалар оюн талаасына лезвиени катып кирген. Ал беттеш башталган учурдан тартып эле атаандаш клубдун оюнчуларынын денесин байкатпастан тилип баштаган. Мындан улам ортодо чыр чыккан. Бирок Мансур Чаалар ал учурдан да пайдаланып "Сакарьяспор" клубунун оюнчуларынын бетин жана моюнун тилип жиберген. Беттештен кийин "Сакарьяспор" клубунун футболчулары тилинген денесин сүрөткө тартып интернетке жүктөп, андан кийин полицияга кайрылышкан.
Социалдык тармактын колдонуучуларынын бири ырчы Нурмат Садыров менен чогуу түшкөн сүрөтүн жеке баракчасына жүктөп, ырчыга сезимин билдирген. Бул тууралуу ырчыга байланышканыбызда, ал бийкеч күйөрманы экенин айтып, буларга токтолду. "Ал кыз күйөрманым болот, аты Айтолкун . Ал эми сүрөткө менин туулган күнүмдө түшкөнбүз. Туулган күнүмдө "сизге белегим бар, кабыл алып коюңузчу" деп суранган. Аны менен жолукканымда "сүрөткө дагы түшүп коёлучу, суранам" дегенинен түшүп койгом. Ал кыздын сүрөттөрдү жарыялап жиберерин кайдан билиптирмин. Айтолкундан тышкары 4-5 күйөрманым менен жолугуп, сүрөткө түшкөм. Алар сүрөттөрдү жарыялаган жок. Баса белгилеп айта кетейин, Айтолкун карындашым экөөбүздүн ортобузда сүйүү мамилеси жок. Андай болушу дагы мүмкүн эмес.
Президент Садыр Жапаровдун стипендиясына татыган Ички иштер министрлигинин акамедиясынын 4-курсунун курсанты Кымбат Нуржанова менен маектештик. Ал чыдамкайлыгы, өжөрлүгү менен окууда дагы, спортто дагы көптөгөн ийгиликтерди багындырып келет. - Саламатсыңбы, Кымбат? Алгач өзүңүздү тааныштырып өтсөңүз. - Саламатчылык. Мен Ысык-Көл облусунун Жети-Өгүз районуна караштуу Жон-Булак айылында төрөлгөм. Үч бир туугандын улуусумун. Эки сиңдим бар. Беш жашымда атам каза болуп калганына байланыштуу апам жана сиңдилерим менен Каракол шаарына көчүп келгенбиз. Апам бизди жалгыз багып чоңойтту. 11-классты аяктаганга чейин Каракол шаарындагы №1 орто мектепте билим алдым. Андан соң ИИМдин алдындагы академияга тапшырдым. - Бала кезде кайсы кесиптин ээси болууну самачусуз? - Мен милиция болуудан башка кесипти элестетчү эмесмин. Аскерге барып, кызмат кылгым келет деген көп кыздарды угуп калам. Менде да ушундай кыял бар болчу. 7-класста окуп жүргөндө аталаш эжем академияга тапшырып окуп калды. Эжем окуяларын айтып берсе аябай таасирленгем. Ошондо академияга тапшырам деп чечим чыгаргам. 11-классты аяктагандан кийин академиянын бардык сынактарынан өттүм. - Көбүнчө бул кесипти мырзалар тандайт эмеспи, сиздин каалооңузга каршы чыккандар болгон жокпу? - Апам каршы болгон жок. Бирок туугандарым апама телефон чалышып, "кызыңа тапшырбай эле кой деп айтпайсыңбы" дешкен. Кыз башы менен эмне бар деген ойдо болушкан. Мен апамдан эмне кылышты сурадым. Элдин сөзүн уга турган болсом юридикалык билим алып, кайра эле милиция болуп иштей турганымды айттым. Апам менин чечимдеримди колдоду. Азыркы тапта туугандарымдын ою өзгөрүп, "тапшырганың жакшы болду" деп айтып калышат. - Өзгөчө айылдарда милицияга болгон көз караш такыр башкача. Мисалы, "Кудай милицияга күн түшүрбөсүн" деп айтып калышат. Айрым жагдайда милициянын образы терс мааниде болуп калышы тууралуу эмне дээр элеңиз? - Мисалы, сиздин башыңызга күн түшсө милицияга кайрыласыздар. - Ооба. - Көптөр жаман көрүшкөнү менен башына кыйынчылык түшкөндө милицияга чуркап барышат. Ортодо 5-10 жыл аралыгында, балким, бузулуп кеткендир. Ошондо элде стреотип пайда болсо керек. Мисалы, атаңыз сизге бала кезиңизден бери "милиция жаман" дей берсе, сизде ошондой ой калыптанып калат. Жамандагандык эмес, бирок кээде билбей туура эмес иш жасап алган учурлар болот. Айрым саткындардан улам ушундай пикир пайда болсо керек деп ойлойм. - Мектепти аяктап, академияга келгенден кийин сизде кандай өзгөрүү болду? - Мектепте окуп жүргөндө баарын апам камсыздачу. Өз алдынча жашоого өткөндө бир аз кыйналдым. Бирок үй-бүлөмдү сагынганым эле болбосо, калган жерден көп кыйналган жокмун. Анткени бала кезден өз алдынча болуп чоңойгом. Үйдүн улуусу катары сиңдилеримди багып, каралашчумун. Алдын ала мени эмнелер күтүп турганын билип келгендиктен кыйынчылыктар болгон жок. Мектепте ооруп калсаң сабакка барбай коёсуң, академияда устав менен жашайсың. Эркелегенге, кечиккенге болбойт. Катарга турарда мугалимдин жанынан өтүп бара жатканда да уруксат сурайбыз. Академиядан кийинки иштей турчу ишиңе жакшы даярдашат. Ар бир кылмышты кандай ачуу керектигин тыкыр түрдө окутушат. - Маекке чакырган маалда убактым тар деп калдыңыз. Окуудан сырткары эмне менен алектенесиз? - Спорттун таяк тартыш түрү менен машыгам. Мен мектепте окуп жүргөндө 1-класстан 11-класска чейин бийледим. Спортко жөн жерден келип калгам. Бир жолу мектептер арасында мелдеш өтүп, бир классташым мени ээрчитип барды. Барсам азыркы агайым Марат Раматов буга чейин бийлеп жүргөнүмдү көрчү. Ал мени көрүп таң калды. Анан таяк тартышып көрсөм окшошо баштады. Ошо жерден дароо 2-орунду ээледим. Ошондо ачуум келип 1-орунду алам деген максат болду. Кудайга шүгүр, өлкө чемпиондуктарына катышып жүрөм, Көчмөндөр оюнуна да катыштым. Эл аралык мелдештерде бир нече ирет жеңүүчү болдум. Жакында эле өлкөнүн атынан Финландияда өткөн мелдешке катышып 1-орунду багындырып келдим. Агайым Каракол шаарында жашайт. Мен каникул убагында жана турнирлердин алдында Караколго барып машыгам. - Жакында эле президенттин стипендиясына татыдыңыз. Кандай сезимдерди туйдуңуз? - Биздин окуу жайдан көп эле студент тапшырган. Бирок стипендия алууга экөөбүз гана татыдык. Менде эл алдына чыгып жүргөн адам катары сүрдөө сезими болгон жок. Президент менен учурушап, сыйлыкты алып келип отургандан кийин сезимдер пайда боло баштады. Өзүмдүн аты-жөнүмдү окугандан кийин чындап эле алдымбы деген сезим болду. Бирок уккан күнү абдан сүйүнгөм. Туугандарым жана досторум куттукташты. - Достук демекчи, досторуңуздун көбү айымдарбы же мырзаларбы? - Айылда жүргөндө балдар менен чүкө ойноп, көчө аралап кетчүмүн. Кыздар куурчак ойносо, мен машина ойночумун. Мектепте жүргөндө эркек досторум көп болчу. Ал эми академияда да 90 пайыз эркек балдар окушат. Кыз досторум да бар, бирок эркек балдар менен дос болуу мага жеңилирээк. - Милиция дегенде күчтүү адамдарды элестетебиз. А бирок сиздин жан дүйнөңүз кандай? Сериал көргөн маалда көзүңүзгө жаш аласызбы? - Аябай таасирдүү тасма көрсөм мен деле көзүмө жаш алам. Окуучу кезде жан дүйнөм назик болсо керек. 4 жыл билим алгандан кийин кадимкидей өзгөрдүм. Мурун кишинин көңүлүн карасам, азыр тарс-тарс жүрүп, бетке айтып калдым. Бул мен үчүн жакшы сапат болсо керек. - Жакында эле аялдардан чыккан биринчи министр болом дегениңизди угуп калдым. Бул тууралуу айта кетсеңиз. - Бул бала кезден берки кыялым. Ооздон чыккан сөз менен ой материалдашат. Эмнеге министр боло албайм? Кыргыздан Курманжан Датка, Роза Отунбаева, Уркуя Салиева деген кыраан аялдар чыккан. Мен министр болсом жакшы иш алып бара алышыма көзүм жетет. - Ашканада кандайсыз? Мыкты даамдарды жасасаңыз керек. - Тамакты жакшы жасайм. Бүгүнкүгө чейин мен жасаган тамактан эч ким уулана элек (күлүп). - Аскердик тартипте жашайбыз деп калдыңыз. Академия сезимдерге тоскоолдук кылбайбы? - Академияда сүйүүгө чектөө коюшпайт. Бул тууралуу айтпай эле коёюн, анткени группалаштарым окушат (күлүп). - Милиция болгум келет деген бөбөктөргө кандай кеңеш берет элеңиз? - Албетте, бул каалоодон көз каранды. Эч качан формага кызыгып келбеш керек. Анткени формага кызыгып келгендер толтура. Мен ушул жолду тандасам мени кандай жашоо күтөрүн билип келгем. Жаштарга кеңешим, бирөө сунуштаган эмес, жүрөгүнө жаккан кесипти тандашсын. Ата-энелер да 100 пайыз баланын жашоосуна аралашканы болбойт. - Сиз кыялкечсизби? - Жакында эле социалдык тармактан бир кыргыз кыздын АКШда кызмат өтөп жатканын көрдүм. Мындан улам менде дагы чет өлкөгө чыгып кызмат кылып келүү кыялдары пайда болду. Кийинчерээк алмашуу программалары менен барып калам деп кыялданам. Бирок азыр эмес, анткени азырынча өлкөгө кызмат кылам. Негизи мен дагы башка жаштар сыяктуу эле өлкөдөн кетким келет. Бирок өлкөнүн келечеги биздин колубузда болгондуктан бул жакта калып өнүктүрүшүбүз керек го деп ойлойм. - Маегиңиз үчүн чоң рахмат!
Белгилүү бойдокторубуздун арасы күн санап суюлуп баратат. Дегенибиз мукам үндүү ди-джей жана алпаруучу Нурзада Жолдошева турмуш жолуна аттанууда. Бул тууралуу Нурзада айым порталына билдирди. "Менин жан шеригим Азат аттуу мырза Ысык-Көлдөн болот. Экөөбүз көп жылдардан бери эле тааныш болчубуз. Бирок мен жигит жандап жүргөнгө убактым такыр болгон эмес. Азат дагы медициналык билим алам деп убактысын окууга арнаган экен. Биз кыз-жигит болуп өткөн жылдын күз мезгилинде гана сүйлөшүп баштадык. Анан ата-энелерибиз таанышып, той тууралуу сүйлөшүштү. Ош менен Ысык-Көлдү бириктирген кыз узатуу салтанаты 4-мартта болот.
Бишкек шаарынын бюджетинин болжолдонгон киреше бөлүгү жасалмалоо жолу менен көбөйтүлүп, анын долбоору Бишкек шаардык кеңешинин төрагасы Жаныбек Абиров тарабынан талкуусуз бекитилген. Бул тууралуу Башкы прокуратуранын маалымат кызматынан билдиришти. "Башкы прокуратура Бишкек шаардык мэриясын жана шаардык кеңешин текшерүүдө, Бишкек шаарынын бюджетинин болжолдонгон киреше бөлүгү жасалмалоо жолу менен көбөйтүлүп, анын долбоору Бишкек шаардык кеңешинин төрагасы Жаныбек Абиров тарабынан талкуусуз бекитилип, эмгек акыларына үстөк акылар негизсиз кошулган. Анын ичинде Бишкек шаардык кеңешинин төрагасынын жана Бишкек шаарынын мэринин бир айлык маянасы 120 миң сом жана 150 миң сомго көбөйтүлүп, натыйжада шаардагы социалдык маселелерди чечүүгө жана инфраструктураны жакшыртуу багытына сарпталуучу бюджеттик каражаттар мыйзамсыз сарпталган. 2019-жылдан 2021-жылдын 1-апрелине чейинки аралыкта мамлекетке 214 миллион 581 миң 700 сомдук зыян келтирилгендиги аныкталган.
Президент Садыр Жапаров бүгүн, 10-декабрда кыргыз футболунун 100 жылдыгына арналган салтанаттуу иш-чарага катышты. Иш-чаранын жүрүшүндө мамлекет башчысы Кыргыз өлкөсүндө футболдун 100 жылдык өнүгүү мезгилин чагылдырган архивдик сүрөттөр камтылган фотокөргөзмө менен таанышты. Бул тууралуу президенттик мамлекеттик администрациянын маалымат кызматынан билдиришти. Президент Садыр Жапаров өз сөзүндө кыргызстандыктарды жана алдыңкы спортчуларды бул маанилүү дата менен куттуктады. Ал ата мекендик футболчулардын чеберчилигин жана жетишкендиктерин белгилеп, Кыргызстандын дүйнөлүк аренада кадыр-баркын көтөрүү аракети үчүн ыраазычылык билдирди. Мамлекет башчы өлкөдө спортту өнүктүрүү боюнча мамлекеттик программаны ишке ашыруу зарылдыгын баса белгилеп, футболду мектептен баштап университеттерге жайылтуу Кыргыз мамлекети дени сак улуту бар күчтүү мамлекетке айландырат деген оюн билдирди. Ал өлкөнүн спорт тармагындагы көйгөйлөрдү чечүүгө бардык күч-аракетин жумшоого чакырды. Иш-чаранын жүрүшүндө Садыр Жапаровго фрунзелик «Алга» клубунун ардагерлеринин кол тамгалары коюлган эстелик топ, ошондой эле кыргыз футболунун тарыхын архивдик сүрөттөр менен камтыган альбом тапшырылды. Ошондой эле президент Садыр Жапаров жаш футболчулар менен учурашып, сүрөткө түштү. Иш-чаранын жүрүшүндө ФИФАнын президенти Жанни Инфантино да видеобайланыш аркылуу куттуктоо сөзүн сүйлөдү.
1924-жылы 1-ноябрда кыргыз милициясы негизделген. Ал эми 1936-жылы жолдогу коопсуздукту көзөмөлдөөчү Мамлекеттик автоинспекция түзүлгөн. Бул кызмат түзүлгөнгө чейин Ош-Фрунзе-Нарын унаа жолу оңдолгон эле. МАИ стратегиялык маанилүү жолдордун жана унаалардын абалын көзөмөлдөп турган. 1960-жылдан баштап МАИ посттору курулуп, жол эрежелерин үйрөтүүчү чакан мектептер иштей баштаган. 1970-жылдары Фрунзе жана Ош шаарларында жаш инспекторлор кыймылы ишке кирген. Бүгүн кыргыз милициясынын түзүлгөнүнө 93 жыл болду. Мааракенин алкагында жол кыймылын көзөмөлдөгөн унаалар көргөзмөгө коюлду. Алардын арасында мотоцикл, Москвич, Жигули, ВАЗ, Волга жана Рено бар. 1. 1960-жылдагы Мамлекеттик автоинспекция кызматындагы мотоцикл. 2. 1970-1990-жылдардагы автоинспекциянын унаалары. 3. 2000-2010-жылдардагы Мамлекеттик автоинспекция жана Жол кайгуул кызматынын унаалары.
Бишкекте бир катар жаңы конуштардын тургундарына турак жайлардын кызыл китептери тапшырылды. Белгилүү болгондой, бүгүн, 23-ноябрда 76 тургун үйлөрүнүн документин колуна алышты. "Мен Абылова Элмира Төкөлдөш айылынын тургунумун. Биздин конушта 1953-жылдан бери турак жайыбыздын китеби жок эле. Балдарды мектепке, бала бакчага киргизүүдөн кыйналчу элек. Мына бүгүн документибизди колубузга алдык. Бул буйрукка кол койгон Садыр Жапаровго терең ыраазычылык билдирем", - деди Абылова. Бишкек мэри Эмилбек Абдыкадыров билдиргендей, борбордо жер мунапысына 10 миңден ашуун жаран туш келген. "Учурда борбор калаанын төрт районунда комиссия иштеп жатат, документтерди кабыл алуу жана аларды кароо боюнча иштер уланууда. Бүгүнкү күндө комиссияга 5 миңден ашык арыз келип түшкөн", - деди ал.
Ош шаарынын Төлөйкөн айылында эки унаанын айдоочулары жол талаша кетип ортодо чыр чыгып, бири-бирине таш ыргытышкан. Бул тууралуу шаардык милициядан билдиришти. Маалыматка ылайык, кечээ, 15-июлда Төлөйкан айылында балдар арасында чыр чыккан. Анда алар жол талаша кетип, ортодо түшүнбөстүк жаралган. Ал эми аталган айылдын тургундары урушуп жаткан балдарды бөлүштүрүшкөн. Милиция кызматына бул тууралуу кабар келип, кечинде 6 жаран кармалган. Бирок бул окуя боюнча милицияга эч ким арыз жазган эмес, ошондой эле ооруканага эч ким кайрылган эмес. "Кармалган жарандар суракка алынып, андан соң коё берилди.
Бир сутка ичинде өлкө боюнча 9 медицина кызматкери коронавирус жуктуруп алганы аныкталды. Бул тууралуу республикалык штабдан билдиришти. Алар: Бишкек – 3 Чүй облусу – 4 Ош шаары – 1 Ысык-Көл облусу – 1 Ал эми бир суткада стационардан 2, үй карантининен 4 медкызматкер чыгарылган.
Мьянманын бир нече шаарында аскердик бийлик менен демонстранттардын кагылышуусунан кеминде 18 адам каза болуп, 30дай адам жаракат алды. Бул тууралуу чет элдик басылмалар жазып чыкты. Маалыматка ылайык, Коопсуздук күчтөрү нааразычылык акцияларын таркатып жатканда Янгон, Тавой, Пегу, Мандалай сыяктуу бир нече шаарда адамдарды алгач желим ок, кийинчерээк кадимки ок менен аткан. Кырдаалдын курчушуна карабастан Мьянманын көптөгөн аймактарында демонстрациялар дагы деле уланууда. Каза болгондордун арасында медицина кызматкерлери да бар. Жабырлануучулардын көбү резина октон жаракат алышкан. Мьянмадагы саясий туткундарга жардам берүү ассоциациясынын маалыматы боюнча, аскер бийлиги орногондон бери өлкөдө 854 адам кармалган. Алардын 771и дагы деле камакта, төртөө түрмөгө кесилген.
Баткен облусуна өкмөт тарабынан дагы 30 кычкылтек концентратору берилди. Бул тууралуу республикалык тшабдан билдиришти. Кыргыз Республикасынын өкмөтү тарабынан, Баткен облусу 30 кычкылтек концентраторун, 80 пульцоксиметр жана коргонуучу каражаттарды алды. Медициналык жабдуулар район, шаарларга муктаждыкка жараша бөлүнүүдө.
Дарыгерлердин шалаакылыгынан улам бир эмчеги жаңылыш кесилген Гүлзина Байтаевага кезектеги операцияны КРнын Саламаттыкты сактоо министрлиги бекер жасайт. Бул тууралуу маалыматты Улуттук онкологиялык борбордон тастыкташты. Маалыматка ылайык, бул үчүн Гүлзина тиешелүү анализдерди тапшырууга тийиш. Гүлзина билдиргендей, Улуттук онкологиялык борбордун башкы дарыгери Бакыт Шаимбетов кийинки операцияны өзү жасоону убада кылган. Бирок, муну көп убакыттан бери ишке ашыра элек. Кошумчалай кетсек, жаңылыш операция 2014-жылдын 6-июнунда болгон. Операциянын курмандыгы буга Улуттук онкология борборунун хирургу Зинаида Карабекованы күнөөлөп келет. "Мага УЗИнин жыйынтыгы боюнча болжол менен "эмчек шишиги " деген диагноз коюлган. Хирург шишикти 7 мүнөт текшерүүгө алып, эгер диагноз туура эмес болсо, эмчегимди кайра тигип койсо болмок. Бирок хирург аны алып салган",- деген эле ал. Бул окуя коомчулукта кызуу талкуу жараткан соң КРнын Президентинин аппараты бул ишти калыс иликтөөнү Саламаттыкты сактоо министрлигине табыштаган.
АКШ президенти Дональд Трамп Орусиянын президенти Владимир Путин менен Аргентинада боло турган жолугушуудан баш тартты. Бул тууралуу ал социалдык түйүндөгү баракчасына жазды. Керч кырсыгында орусиялык кемелер украиналык кемелерди аткылап, аскерлерди кармап алышкандан кийин АКШнын лидери Москванын кадамын "агрессия" деп атады. Ал эми Орусиянын президенти Владимир Путин Украинанын кемелери жана деңиз аскерлери өз мекенине коё берилбегендиктен "менин буга чейин АКШ президенти Дональд Трамп менен белгиленген жолугушуумду токтотуп турса туура болот" деп айтты. 25-ноябрда украиналык кемелер Орусиянын аймагын бузуп киргендиктен Кара деңизде кармалганын, ал үчүн курал колдонулганын белгиленген.
Ооганстандын борбору Кабул шаарындагы жаштарды "Талибан" кыймылы мажбурлап мобилизация кылып жатат. Бул тууралуу чет элдик маалымат булактары жазышты. Андагы маалыматта айтылгандай, мобилизацияланган жаштар Каршылык көрсөтүү фронтуна каршы күрөшүү үчүн фронтко кетиши керек болот. "Талибан" кыймылы аларга кошулуудан жана согушка баруудан баш тарткандарды кыйноо жолу менен катуу сабап жатканы белгилүү болгон. Буга чейин "Талибан" кыймылы менен Каршылык көрсөтүү фронтунун өкүлдөрү Тажикстан менен Пакистандын ортомчусу астында Дүйшөмбү шаарында жолугушары белгилүү болгон.
Жалал-Абаддын Кочкор-Ата шаарында 42 окуучу белгисиз затка ууланган. Бул тууралуу Билим берүү жана илим министрлигинин басма сөз кызматы билдирет. Маалымдалгандай, окуя ушул жылдын 11-майында №15 Беки уулу Семетей атындагы орто мектебинде болгон. "Кочкор-Ата шаарынын мэриясынын буйругунун негизинде медицина кызматкерлери тарабынан саат 13.00дө 6-7-8-класстардын 100дөй окуучусуна лекция окулган. Саат 13.30дар чамасында лекцияга катышып жаткан окуучулардын арасынан 3-4 окуучу өзүн жаман сезип, эс-учун жогото баштаган", - деп айтылат билдирүүдө. Мындан улам, мугалимдер “Тез жардам” кызматын чакырып, окуучулар Кочкор-Ата жалпы дарыгердик практикалык борборуна жеткирилген. Анын ичинен 14 бала үйүнө чыгарылып, 28 окуучу дарыгерлердин көзөмөлүндө. Учурда окуучулардын абалы туруктуу. Учурда тиешелүү мамлекеттик органдар тарабынан териштирүү иштери жүргүзүлүп жатат. Анын жыйынтыгы боюнча кошумча маалымат берилет. Жергиликтүү администрациянын жана оорулардын алдын алуу жана көзөмөлдөө борборунун көрсөтмөсүнө ылайык, 12-майдагы сабактар 20-майга, 13-майдагы сабактар 25-майга жылдырылды. 12-13-май күндөрү мектепти дезинфекциялоо иштери жүргүзүлөт.
Баткен облусунун Кызыл-Кыя шаарында 36 жаштагы адамдын өлүмүнө шектелип 30 жаштагы жаран кармалды. Бул тууралуу облустук милициядан билдиришти. Кызыл-Кыя шаарындагы көчөлөрдүн биринде 3-сентябрь күнү жашы 35-40 чамасындагы, кебетеси азиялык болгон жаран денесинен оор жараат алып, Кызыл-Кыя шаарындагы аймактык ооруканасына жеткирилген. Бул маалымат Кызыл-Кыя ШИИБинде Кылмыштардын жана жоруктардын бирдиктүү реестрине катталып, сотко чейинки өндүрүшкө алынган. Териштирүү ишинде жабырлануучу 36 жаштагы Өзбек Республикасынын жараны экени аныкталган. Ал 3-сентябрь күнү Кызыл-Кыя шаарында мас абалда башынан оор жараат алып жерде жаткан. Аны жолдо өтүп бара жаткан жарандар Кызыл-Кыя аймактык ооруканасынын жандандыруу бөлүмүнө жеткиришкен. Жабырлануучу алган жараатынан улам 4-сентябрга караган түнү каза болгон. Ыкчам иликтөө иштеринин натыйжасында, шектүү катары 30 жаштагы М.Н. аттуу тургунду Кызыл-Кыя шаарындагы үйүндө жашынып жаткан жеринен кармашкан.
Бүгүн, 12-апрелде борбор калаанын Фатьянов жана Горький көчөлөрүнүн кесилишинде жолдун боюндагы дарак кулап, унааны басып калганы кабарланган . Бишкек шаардык мэриясынан билдиришкендей, унаанын ичинде 3 аял болгон, алар жабыркаган жок. " Бишкек жашыл чарба" муниципалдык ишканасынын жыгач кыюучулар бригадасы кулаган даракты алып, жолду тазалашты. Дарак кургак эместиги, ал жамгырга жана катуу шамалга туруштук бере албаганы такталды.
Бүгүн, 4-декабрда Жогорку Кеңештин жыйынында депутат Дастан Бекешев канча адам пенсияны почта аркылуу ала турганын сурады. Социалдык фонддун төрагасы Медер Исраиловдун айтымында, 46 пайыз адам почта кызматы аркылуу пенсия алышат. "306 миң киши пенсияны почта аркылуу алат. Почтага былтыр 279 миллион сом төлөндү. Банкка 55 миллион сом төлөндү" , - дейт Исраилов. Бекешев пенсия банктар аркылуу төлөнүшү керектигин айтты.
Малайзиядагы Түндүк Кореянын элчиси Кан Чхоль Ким Чен Намдын өлүмү боюнча иликтөөсүн жергиликтүү полиция кызматына ишенбестигин айтып, иликтөө иштери саясатташып кеткенин жума күнү, 17-февралда билдирген. Бул тууралуу Ренхап агенттиги билдирген. Анын айтымында, тийиштүү документтери Малайзиянын Тышкы иштер министрлигине берилгенине карабай, Ким Чен Намдын сөөгү полиция жана бийлик тарабынан дагы да берилбей жатат. Бул билдирүүсүнө байланыштуу элчи Малайзиянын Тышкы иштер министрлигине чакырылган. Ал айткан сөздөрүнө түшүндүрмө бермекчи. Ал эми Малайзиянын Түндүк Кореядагы элчиси өз мекенине чакырылганы белгилүү болду.
Бишкектин Ленин РИИБинин кызматкерлери жансыз денеси табылган эркек кишинин аты-жөнүн аныктоо үчүн коомчулуктан жардам сурайт. Бул тууралуу аталган РИИБдин басма сөз кызматынан билдиришти. 6-август күнү Бишкектин Айни көчөсүндөгү үйлөрдүн жанынан эркек кишинин жансыз денеси табылган. Болжолдуу жашы 30-35 чамасында. Текшерүүдө денесинен күч колдонуу фактылары аныкталган эмес. Бул факты Кылмыштардын жана жоруктардын бирдиктүү реестрине катталып, сотко чейинки өндүрүш иши башталган. Өзгөчө белгилери: Бою 170-175 сантиметр. Арык дене түзүлүштө, чачы кара. Кийген кийимдери: Кара түстөгү футболка, кара спорттук шым кийип жүргөн. Кимде-ким сүрөттөгү жаранды таанып, билген болсо төмөнкү телефон номерлерге чалып коюуну милиция кызматкерлери өтүнөт.
Мындан 107 жыл мурун, 1910-жылы 16-майда атактуу акын, драматург, котормочу Жоомарт Бөкөнбаев Токтогул районуна караштуу Мазар-Сай айылында туулган. Ал 1726-1931-жылдары Оштогу, андан соң Фрунзедеги педтехникумда, 1933-1935-жылдары Москвада журналисттердин коммунисттик институтунда окуган. Эмгек жолун 1931-жылы "Кызыл Кыргызстан" гезитинде бөлүм башчы болуп иштөөдөн баштап, 1935-1941-жылдары "Ленинчил жаш" гезитинин редактору, "Советтик адабият жана искусство" журналынын башкы редактору болуп иштеген. Бөкөнбаев 1941-жылы өз эрки менен Советтик Армиянын катарына кирип, "Мекен үчүн алга" дивизиялык гезиттин редактору болуп калат. Ош кантондук гезитинде Бөкөнбаевдин "Жер алган кедейлерге" аттуу ыры 1927-жылы жарыяланат. Ал эми 1933-жылы "Эмгек төлү" аттуу алгачкы китеби жарык көргөн. 1935-жылы жарык көргөн "Алтын кыз" поэмасы анын чыгармачылыгында зор роль ойноп, анын сюжети боюнча музыкалык драма түзүлгөн. Жоомарт Бөкөнбаев "Семетей" пьесасынын жана Токтогул операсынын либреттосунун автору, "Айчүрөк" жана башка опералардын либреттолорунун авторлошу. "Алтын кыз" поэмасы 1936-жылы орус тилинде жарык көрүп, жыйынтыгында Ж.Бөкөнбаевдин башка чыгармалары да орусчага которулган. Ал ошондой эле көптөгөн обондуу ырлардын текстинин автору. Жоомарт Бөкөнбаев Ш.Руставели, А.С.Пушкин, М.Ю.Лермонтовдун чыгармаларын кыргыз тилине которгон. Акын 1934-жылдан СССР Жазуучулар союзунун мүчөсү болгон. Ал "Ардак белгиси" ордени менен сыйланган. 1944-жылы "Манас" эпосунун сюжети боюнча фильм тартууга даярдык көрүп жатканда, кызматтык иш-сапары учурунда Жоомарт Бөкөнбаев күтүүсүз каза болгон.
Кечээ, 13-август күнү кечинде Ирандын Шираз шаарындагы Шах Черах мечитинде теракт болду. Бул тууралуу чет элдик басылмалар жазышты. Маалым болгондой, анын кесепетинен 4 адам каза болгон. Жабыркагандардын саны 8ге жеткени айтылды. Ирандын ЖМКлары мечиттин видеокамераларына түшүп калган террордук чабуулдун фрагменттерин жарыялады. Кадрлардан мечитте намаз окулуп, имарат ичинде эркектердин, аялдардын, балдардын жүргөнүн көрүүгө болот. Бир аздан кийин эле башкы дарбазадан бет кап кийген террорчу чуркап кирип, автоматтан ок чыгара баштаган. Бул аталган мечиттеги экинчи теракт. 2022-жылдын октябрынын аягында беш белгисиз адам мечиттин аймагына ок чыгарган. Анын кесепетинен 13 адам каза болуп, дагы 45 киши жарадар болгон. Террорчулардын бири ошол эле түнү колго түшүрүлсө, калгандары кийинчерээк кармалган.
Өлкө аймагында бир жума ичинде 18 676 жол эрежелерин бузуу фактылары аныкталды. Бул тууралуу Жол кыймылынын коопсуздугун камсыздоо башкы башкармалыгы билдирди. Билдирүүгө ылайык, 2023-жылдын 15-апрелден тартып, 21-апрелге чейин 18 676 жол эрежелерин бузуу фактылары аныкталды. - Тийиштүү документтери жок транспорт каражаттарын башкаруу - 186 айдоочу; - Мас абалында авто таранспорт каражатын башкаруу - 52; - Автоунаанын терезелерин мыйзамсыз караңгылатуу - 53; - Жөө жүргүнчүлөр катышкан жол эреже бузуулар - 291; - Транспорт каражаттарынын эксплуатациялоо эрежелерин бузуу - 5 839; - Авто ээнбаштык - 4; - Белгиленген ылдамдыктан ашуу - 2 713; - Жалган мамлекттик номуру менен унаа башкаруу - 1; - Башка жол эрежелерин бузуу фактылары – 9 537;
Өткөн жыл ичинде токойдогу бактарды кыюуга жол бергендиги үчүн Айлана-чөйрөнү коргоо жана токой чарбасы мамлекеттик агенттиги тарабынан 7 токойчу иштен бошотулду. Бул тууралуу маалыматты аталган мекемеден бүгүн, 7-февралда билдиришти. Мекеменин жыл жыйынтыгын чыгарган отчётунда белгилүү болгондой, бакты кыюуга жол берилгендиктен, жалпысынан 2 миң 209 түп бак мыйзамсыз кыйылган. Мындан келтирилген зыян 1 миллион 929 миң 500 сомду түзгөн. Келтирилген чыгымдарды төлөө үчүн 14 кызматкер жоопкерчиликке тартылган.
Кыргызстан хоккей боюнча дүйнөлүк рейтингде 46-орунга жайгашты. Эл аралык хоккей федерациясы (ІІҺФ) кечээ, 29-июлда жаңыланган рейтингди жарыялады. Анда Кыргызстандын хоккей курамасы 1095 упай менен 58 мамлекеттин ичинен 46-орунду ээледи. Бул өткөн жылга карата жакшы көрсөткүч. Улуттук курама 2022-жылы 56 өлкөнүн ичинен 49-катарга жайгашкан. Кошуна мамлекеттерди карай турган болсок Казакстан 15, Түркмөнстан 45, Моңголия 57-катардан орун алды. Бул жолу дүйнөлүк рейтингде биринчиликти Канада ээледи. Алар быйыл Тампере (Финляндия) жана Рига (Латвия) шаарларында өткөн дүйнө чемпиондугунда жеңишке жетишкен. Ал эми экинчиде Финляндия орун алса, Орусия былтыркы 3-орунун сактап калды. Тизменин алдыңкы ондугу төмөнкүдөй: Канада (4150 очков); Германия (3835); Швеция (3800); Швейцария (3775);
Бүгүн, 21-сентябрь саат 11:00гө карата Тажикстандын куралдуу кол салуусунан жаракат алган 137 бейтап стационардык дарыланууда. Бул тууралуу Саламаттык сактоо министрлигинин Баткен облусу боюнча координатору Арзыбек Бөрүбеков маалымат жыйында билдирди. Анын айтымына караганда, жалпы 198 жаран жаракат алса, анын ичинен 61 жаранга амбулатордук жардам көрсөтүлгөн. "Бейтаптар бардык керектүү жардамдар көрсөтүлүп, дары-дармек жана кан компоненттери менен камсыздалган. Мындан тышкары Бишкек, Ош, Жалал-Абад жана башка аймактардан келген дарыгерлер кайтып кетишти. Учурда Лейлек райондук дарыгерлердин практикалык борборунда 7, Баткен облустук бириктирилген ооруканасында 2 бригада иш алып барууда. Мындан тышкары 22 психолог жеринде жардам көртүүдө", - деп билдирди ал.
Жогорку Кеңештин мурдагы депутаты Ширин Айтматова "Нан жана зоок. Жогорку Кеңештеги ун өндүрүүчүлөр мафиясы" деген аталыштагы видео жарыялаган. Анда ал Кыргыз мамлекетине буудайды ташып келүүдө кошумча нарк салыгынан бошотуу мыйзам долбоорунун кабыл алынганы боюнча кеп салган. Аталган мыйзам долбоору 2015-жылы кабыл алынып, кайра 2017-жылы ошол эле кошумча нарк салык киргизилген. Видеодо Айтматова Жогорку Кеңештин айрым депутаттары өздөрүнүн кызыкчылыктарын көздөгөнүн, мындан миллиондогон сом, тагыраагы бир жылда эле 650 миллион сом пайда көрүшкөнүн айтат. Ал жерде депутаттар Чыныбай Турсунбеков, Бакыт Төрөбаев, Мирлан Бакиров, Дастанбек Жумабеков, экс-депутат Шаршенбек Абдыкеримовдун ысымдары аталган. Бакыт Төрөбаевдин айтымында, ошол мезгилде ун өндүрүүчүлөрдүн абалын эске алып, аларды сактап калуу максатында бул мыйзам долбоорун өкмөт сунуштаган. “Буга чейин эле Ширин Айтматовага окшоп экономиканы түшүнбөгөн Адахан Мадумаров, Дастан Бекешев сыяктуу саясатчылар бул маселени көтөрүп жүрүшкөн. Ошол мезгилде ун өндүрүүчүлөрдүн абалын эске алып, аларды сактап калуу максатында бул мыйзам долбоорун өкмөт сунуштаган. Бүгүнкү күндө мыйзам жаңыдан, жакшы болуп жазылса дагы ун өндүрүү тармагын эч ким сактай албайт. Анткени Кыргыз мамлекетинин базарын ун жана жем боюнча казак өндүрүүчүлөрү тейлеп, көзөмөлдөп жатат. Ал эми ата мекендик ун өндүргөн заводдор эчак эле жабылып, азыр башка продукция чыгарылууда. Мисалы, аталган мыйзам кабыл алганга чейин мурдагы мен иштеген “Мариям” корпорациясы ишин токтотуп, бут кийим өндүрүү багытында иштей баштаган”, - дейт Бакыт Төрөбаев. Ал эми Чыныбай Турсунбеков ошол учурда буудайды импорттоого кошумча нарк салыгын алып салуу боюнча мыйзам туура эле кабыл алынганын айтты. "Саясатты Кыргыз мамлекетинин келечеги үчүн жасасак, ошондо өлкө оңолот. Бири-бирибизди жамандоо менен экономика, элдин жашоосу дагы оңолбойт. Ширин Айтматова Жогорку Кеңеште депутат болуп отурган, бирок чоң экономист экенин көргөн эмесмин. Кыргыз мамлекетинин экономикасына пайда алып келип, 100 миллион сом салык төлөп, өлкө экономикасы үчүн иштеп жаткан жигиттер көп. Ошон үчүн эмгегин караш керек. Конкреттүү иш менен баатыр болушу керек. Буудайды импорттоого кошумча нарк салыгын алып салуу боюнча мыйзам туура кабыл алынган. Бирок мен добушту "каршы" деп бергем.
Чүй облусунда 6 айда 45 адам өлтүрүү фактысы катталса, 42 иштин бети ачылды. Ал эми бети ачылбай калган үч факты боюнча ыкчам изилдөө аракеттери улантылып жатканын Чүй ОИИББинин башчысы Самат Курманкулов 17-июлда өткөрүп жаткан маалымат жыйынында билдирди. "Токмокто эки бир туугандын , Аламүдүн районундагы таксисттин жана Сокулук районундагы 10 жаштагы кыздын зордукталышы боюнча фактылардын бети ачыла элек. Бул иштер боюнча атайын топ түзүлүп, пландын негизинде ыкчам иштерди улантышууда ", - деди Курманкулов. Эскерте кетсек, 2017-жылдын 28-декабрь күнү таңкы саат 6:30 чамаларында Токмок шаарында белгисиз адамдар 44 жаштагы Диля К. аттуу аялдын үйүнө кирип, өзүн, эки баласын жана 16 жаштагы келинин сабап из жашырып кетишкен . Алган жаракаттарынан улам үй-бүлө мүчөлөрү Токмок шаарындагы ооруканага жеткирилишкен. Бирок 24 жаштагы баласы ооруканага келери менен, 22 жаштагы баласы 29-декабрда каза болуп калган.
Кытайда жол кырсыгынан каза болгон 22 жаштагы кыргыз студентинин сөөгү мекенине алып келинди. Бул тууралуу Тышкы иштер министрлигинин басма сөз кызматынан билдиришти. Маалыматка ылайык, бүгүн, 23-апрель күнү эртең менен жол кырсыгынын кесепетинен каза болгон 1999-жылы туулган Бексултан Шадыкановдун сөөгү Кытайдан өлкөгө жеткирилип, андан ары жерге берүү үчүн туугандарына өткөрүп берилди.
Чүй облусуна караштуу Сокулук районунун Крупская айыл аймагындагы 6 гектар жерди ээлеген таштанды таштоочу жайды жабуу мүмкүн болбой жатат. Бул тууралуу бүгүн, 31-майда порталына Экологиялык жана техникалык коопсуздук инспекциясынын Сокулук району боюнча улук инспектору Шырдакбек Жусупбеков билдирди. "Жыл сайын райондук коммуналдык чарбанын жетекчилигине 15 миң сомдон айып салып жатабыз. Бирок бул кызмат эчак эле таштанды таштоочу жайды жабыш керек эле. Бирок алар ишти аткарбай жатат" , - деди Жусупбеков. Крупская айыл аймагында жайгашкан таштанды жайы 50 жылдан бери пайдаланылып келгени айтылууда. Көйгөйдү чечүүдө райондун жетекчилиги, таштанды таштаган 4 айыл өкмөтүнүн башчылары кайдыгер мамиле жасап келет. "Бул жерге 4 айыл аймактын эли бир күндө 15-20 тонна таштанды ташташат. Буга чейин иштеп келген акимдерге бир нече жолу башка жер таап бергиле деп кайрылганбыз. Райондун жетекчилиги маселени чечебиз деп жубатып тим болушат. 3 жылдан бери салынган айыпты чөнтөгүмдөн төлөп жатам" , - деп билдирди Сокулук районунун Коммуналдык чарба кызматынын башчысы Боронбай Момоконов . Таштанды таштоочу жай эл жашаган аймакка 200 метр жакын жайгашкан. Жергиликтүү жашоочулар ар кандай оору жугуп калуудан кооптонуп жатканын айтууда. "Бул жайды көчүрүү боюнча кайрылбаган жер калган жок. Күн ысыган сайын жагымсыз жыт чыгып, дем алууга мүмкүн болбой калат. Балдарыбыздын келечегинен кооптонобуз.
"Алтын глобус-2018" сыйлык тапшыруу аземинин уюштуруучулары тарабынан аталган салтанаттын катышуучуларына сөзсүз түрдө кара түстөгү кийим кийүү же ушул өңдөгү аксессуар тагынып келүү талабы бекитилген. Бирок чет элдик басылмалардын жазып чыкканына караганда, белгилүүлөр толугу менен кара түстөгү кийимдерди кийип келүүнү пландашууда. Мунун себеби учурда Голливудда актуалдуу болуп жаткан сексуалдык тийишүүлөргө каршылык көрсөтүү. "Атактуу актрисалардын баары кара түстөгү көйнөктөрдү кийип келишет. Муну сексуалдык зомбулуктарга каршылык көрсөтүү деп түшүнүүгө болот", - деп жазылат маалыматта. "Алтын глобус" - жыл сайын кино жана теле жаатында ийгилик жараткан белгилүүлөрдү аныктап, сыйлык тапшыруучу азем. Кезектеги сыйлык тапшыруу салтанаты 2018-жылдын 7-январына белгиленген. Эскерте кетсек, бир катар актрисалар, моделдер белгилүү продюсер Харви Вайнштейндин аларга карата жасаган сексуалдык мүнөздөгү иш-аракеттерин айтып беришип , Голливудда чуу жаратышкан.
5-октябрь - Мугалимдер менен билим берүү кызматкерлеринин кесиптик майрамы. "Поэтерапия" рубрикасында бул күнгө карата акындардын мугалимдерге арналып жазылган ыр саптарын сунуштайбыз. Асыл кесип Жалыйнанын (айлык) аздыгына карабай, Жан үрөйбүз муундан билим аябай. Жарык чачып турабыз бул ааламга, Жан дүйнөнү туңгуюкка камабай! Бийиктерди багынтууну көксөгөн, Билим жолу даңгыр жана кепкенен. Азык берген дүйнөсүнө балдардын, Асыл кесип мугалимдик деп келем! Мекен үчүн алга кадам таштамак, Мектептеги парталардан башталат. Күлгүн чактан агай болсом деп тилеп, Күткөн элем айлап, жылдап, апталап. Улуу максат дүкүлдөтүп жүрөктү, Учкул кыял алга карай сүрөштү. Жеңиш болуп аракетим талбаган, Жеттим акыр Кудай берип тилекти! Мугалиммин – түйшүгү түк бүтпөгөн, Мугалиммин – муун жолун түздөгөн. Асыл мүдөө кан-жанымдан агылып, Аруулукка чулганууда бүт денем. Баатыр эмес, бүгүнкүнү коргогон, Баатыр нагыз келечекти болжогон. Эрдик чыны эч эринбей, талыкпай, Эл уулдарын тарбиялоо ондогон! Муунга дайым ийип турган денеси, Мугалим – бул бүт кесиптин энеси. Ак эмгегин актап турса балдары, Ар бир жандын көккө жетер төбөсү! Таалим алып өткөн ар бир ирмемден, Талпын алга, кирди-чыкты күн көрбөй. Өкүт тартпайт бул жашоодон, билемин, Өз кесибин чын дилинен сүйгөндөр! Кармай билип, бул замандын тамырын, Калкка чачсам илим-билим жарыгын. Болочогун түздөй алсам балдардын, Болор менин мекениме салымым!  Кесиптердин көч башы Президентпи, депутатпы же ырчы, Деги бүтүн ар тармакта кызматчы. Кичинеңден билим берип окуткан, Мугалимге дайым таазим кылсаңчы. Себеби ал баласындай бөпөлөп, Билим берсе энесиндей өңдөнөт. Тарбияны бирдей берип баарына, Келечекке туура жолду көрсөтөт. Муундарды тарбиялап ар жылы, Далай тартат бала үчүн кайгыны. Бир мен үчүн бийик турат хандан да, Билим берген мугалимдин бардыгы. Четке кагып бул оюма ким каршы, Кээде күлүп, кээде агат көз жашы. Акчасы аз, түйшүгү көп тер төккөн, Мугалимдик кесиптердин көч башы.  уулу Мугалимге Жан дүйнөсү баарына жакын адам, Улуу ойлор курчаган асыл адам. Келечекке жол ачкан мугалимим, Канча мактоо айтсам да татыбаган. Өйдөлөтүп, өстүрүп ар бир кебиң Өзүңдөгү жакшынын баарын бердиң. Караңгылык дартынан айыктырган, Дүйнөдөгү эң мыкты дарыгерим. Үмүтүмдү өчүрбөй тутантканым, Бүрдөп турат суу ичкен бутактарын. Жол табалбай турганда досумду эмес, Сиз окуткан китепти кучактадым. Сизсиз чындап татыктуу кубанууга, Сиз үйрөткөн тамгалар куралууда. Өмүр бою чын дилден рахмат айтып, Сизге арнаган ырларым уланууда...  Мугалим Көп окуп, көптү бил деген, Билимге дайым үндөгөн. Бар үчүн коомдо мугалим, Жай-кышы бирдей гүлдөгөн... Мугалим билим булагы, Ар дайым урмат кылалы. Аз болсо дагы ызааттап, Куттуктоо айтып туралы... Илимдин кенин каздырган, Ызгаардуу кышты жаз кылган. Караңгы доорду жаркытып, Адамдын көөнүн шат кылган... Кут болсун майрам күнүңөр Коомго аппак дилиңер Үйрөтүп илим-билимди Жол баштап дайым алдыда Ар убак эсен жүрүңөр...
Түркияда киши колдуу каза болгон Айэркен Саймаити боюнча түзүлгөн депутаттык комиссиянын иш мөөнөтүн узартуу сунушталды. Бул тууралуу бүгүн, 19-мартта Жогорку Кеңештин жыйынында депутат Закир Шарапов сунуштады. Буга чейин 20-февралда комиссиянын иш мөөнөтү бир айга жылдырылган. 21-ноябрда Саймаити боюнча депутаттык комиссия түзүлгөн.
Президент Садыр Жапаров жубайы Айгүл Жапарова менен бирге 3-июнда Анкара шаарында Түркиянын президенти Режеп Тайып Эрдогандын чакыруусу менен түрк лидеринин кызматка киришүүсүнүн салтанаттуу аземине ардактуу конок катары катышты. Бул тууралуу президенттин администрациясынан билдиришти. Салтанаттуу иш-чара 2023-жылдын 6-февралында Түркиянын түштүк-чыгыш тарабында жер титирөөдөн каза болгондорду бир мүнөттүк үн катпай эскерүү менен башталып, андан соң өлкөнүн мамлекеттик гимни жаңырды. Түркиянын шайланган президенти Режеп Тайып Эрдоган инаугурациялык сөз сүйлөдү.
Улуу Британиянын Тонтон шаарында небересин колдоого келген чоң энеге кокусунан башына топ тийип, каза болду. Бул тууралуу чет элдик басылмалар жазып чыгышты. Маалыматка ылайык, 12-январда 69 жаштагы Женнифер Селвуддун небереси өспүрүмдөр арасындагы регби оюну боюнча мелдешке катышып жаткан. Ал атайын оюнду көрүп, небересине колдоо көрсөтүү максатында оюнга келген. "Женнифер Селвуд кетүүгө даярданып жаткан. Бирок аны дагы беш мүнөткө отура турууну суранышкан. Бир убакта ойноп жаткан оюнчу топту тепкенде кокусунан айымдын башына тийген. Ал ошол жерден жыгылып, жанындагылар "Тез жардам" чакыртышкан. Аны шаардык ооруканага алып барышканда абалы оор экенин айтышып, мындан улам аны Бристоль шаарындагы ооруканага которушкан. Ал аталган бейтапканада эки апта комада жатып, 25-январда каза болгон.
Коңшу Тажикстандын президенти Эмомали Рахмондун уулу Рустам Эмомали "Токио-2020" жайкы Олимпиада оюндарында медаль уткан тажик спортчуларына батир убадалады. Бул тууралуу чет элдик спорттук басылмалар жазышты. Маалыматка ылайык, Олимпиадада алтын уткан тажик спортчуларына Рустам Эмомали Дүйшөмбү шаарынан төрт бөлмөлүү батир, күмүш уткандарга үч бөлмөлүү батир жана коло медаль уткандарга эки бөлмөлүү батир берет. Мындан тышкары Тажикстан өкмөтү акчалай сыйлык берет.
Сокулук районунун Ново-Павловка айылында 23 жаштагы Нурайым Өмүрбекова дайынсыз жоголуп, изделип жатат. Бул тууралуу Чүй облустук ички иштер башкармалыгы билдирди. Милициянын маалыматына ылайык, ал 6-октябрь күнү Ново-Павловкадагы Крупская көчөсүндөгү үйүнөн чыгып кеткен бойдон кайра кайтып келген эмес. Белгилери: Бою 158 сантиметр, салмагы 40 килограмм, үстүндө агыш куртка кийген жана рюкзак асынган. Ал дайыма көз айнек тагынып жүрөт. Бул факты Сокулук райондук ички иштер бөлүмүнө катталып, дайынсыз жоголгон жарандын жүргөн жерин аныктоо максатында тергөөгө чейинки текшерүү иштери жүрүп жатат. Урматтуу жарандар!
Бүгүн, 9-июнда өкмөттүн Жалал-Абад облусундагы ыйгарым укуктуу өкүлү Нурболот Мирзахмедов облустагы эпидемиологиялык кырдаал боюнча онлайн маалымат жыйын берди. Жыйын учурунда ал 9-июнга карата Жалал-Абад облусунан коронавирус инфекциясы аныкталган адамдын экөө Чаткал районунан, бирөө Токтогул районунан катталганын айтты. "Өзүңүздөргө белгилүү болгондой, бүгүнкү күнгө карата Жалал-Абад облусунда коронавирус 3 жарандан аныкталды. Тагыраак айта кетсек, Чаткал районунан эки адамдан аныкталды. Алар буга чейин ооруп жаткан адамдын үй-бүлө мүчөлөрү. Алар облустук ооруканага жаткырылды. Ал эми Токтогул районунан дагы бир кишиден оору аныкталды. Ал буга чейин Бишкек шаарына дарыланууга барып келгени белгилүү болду. Ал келген күндөн бери 8 адам менен байланышта болгон.
Дүйнөдөгү эң кары аталган Натмег аттуу мышык өлдү. Бул тууралуу Даілы Маіл басылмасы жазат. Ал өлгүчөктү британиялык үй-бүлө Лиз менен Аян Финлинин үйүндө жашап келген. Ветеринарлар мышык ээсине анын тиштери ооруп, карылыгы жеткендиктен дем алуусу начарлап калганын айтышкан. "Гиннесстин рекорддор китебине" эң кары мышык катары кирген Натмег кечээ, 16-сентябрда өлгөн. Ал 32 жашта болчу. Үй жаныбарларына баласындай караган европалыктар үчүн колго баккан жандыгын жоготуу үй-бүлө мүчөсүнөн айрылгандай эле кайгы алып келери бышык. "Качан биз аны ветеринардык клиникага алып бара жатканда анын дем алуусу начарлап калган. Ошондо эле биз менен кайра үйгө кайтпасын түшүндүк", - деп кайгырат кожойкеси Лиз. Клиникадан Натмегдин жүрөгү токтоп калган. "Менин көкүрөгүмдөн бирөө жүрөгүмдү сууруп алгандай болуп жатат. Ал биздин кичинекей сүймөнчүгүбүз болчу. Биз эми башка мышык багып алалы деп ойлогон да жокпуз. Дагы бир жаныбардын өлүмүн көтөрө албайбыз", - деген мышыгы тууралуу 67 жаштагы Аян. Натмег Финлинин үй-бүлөсүнө 1990-жылы келген. Анда ветеринарлар мышыктын 5 жашта экенин айтышкан. Жубайлар мышыкты 27 жыл бою тунец, каймак менен жана тооктун этин кууруп берип багышкан. Кошумчалай кетсек, буга чейинки эң көп жашаган мышык катары "Гиннесстин рекорддор китебине" Скутер аттуу мышык 30 жылдык курак менен кирген. Ал АКШнын Техас штатында жашап, 2016-жылы 30га толгондо өлгөн.
БШКнын эки мүчөсү Атыр Абдрахматова менен Гүлнара Журабаева президенттикке талапкер Өмүрбек Текебаевди мамлекеттик тил сынагына киргизүү боюнча Жогорку Кеңештин төрагасы Чыныбай Турсунбековго кайрылуу жолдошту. Бул тууралуу бүгүн, 8-августта порталына Атыр Абдрахматова билдирди. Алар спикерден бул маселе боюнча фракция лидерлери менен талкуулоону өтүнгөн. Эске салсак, кечээ, 7-августта отурумда БШКнын 4 мүчөсү аталган маселени күн тартибине киргизүүнү сунуштап, бирок калган 7 мүчө каршы болгондуктан киргизилбей калган. Мамлекеттик тил боюнча улуттук комиссиянын тизмеси боюнча Текебаев 26-июлда кыргыз тили боюнча сынакка катышуусу керек болчу. 25-июлда Бишкектин Биринчи Май райондук сотунда Текебаевдин иши каралып жатканда анын жактоочусу Канат Хасанов сотко сынак тапшырууну камсыздап берүүсү боюнча кайрылган. Сот өтүнүчтү четке каккан. “Ата Мекен” партиясынын мүчөлөрү БШКга бул маселени чечип берүү талабы менен кайрылган.
Кечээ, 17-сентябрь күнү Азия футбол конфедерациясынын президенти Шейх Салман бин Ибрагим Аль Халифа Кыргыз өлкөсүнө келди. Ал биздин өлкөдө 19-сентябрга чейин болот. Бул тууралуу Кыргыз Республикасынын Футбол федерациясынан маалымдалды. Маалыматка ылайык, Азия футбол конфедерациясынын президенти иш сапарынын алкагында Кыргыз футбол федерациясынын президенти Канатбек Маматов менен жолукту. Алар биргеликте өлкөдөгү футболду өнүктүрүү жана келечекте конфедерация менен кызматташуу маселелери боюнча сүйлөшүштү. Тактап айтканда, эки тарап Азия футбол конфедерациясындагы бир катар программа жана долбоорлорду ишке ашырууну талкуулашты. "Мындан тышкары, Шейх Салман бин Ибрагим Аль Халифа өлкө башчысы Сооронбай Жээнбеков менен расмий жолугушту. Жолугушуу учурунда алар футболдун деңгээли, келечектеги пландар жана кызматташтыкты күчөтүү тууралуу сөз кылышты", - деп жазылат маалыматта.
Эл аралык Віса Інc төлөм системасы эң көрүнүктүү өнөктөштөрдү бөлүп көрсөтүү менен 2021-жылдын жыйынтыгын чыгарды. «Керемет Банк» АТМ/банкоматтар тармагындагы контактсыз жер үстүндөгү эквайрингди ишке киргизген алгачкы Банк катары көрсөтүлгөн (Фірст cонтаcтлэсс АТМ аcқуірінг лаунч ін Кыргызстан). ВІСА – бул глобалдык төлөм системасы жана ал карта ээлерине дүйнөнүн 200дөн ашык өлкөлөрүндө коопсуз электрондук төлөм тармагына кирүү мүмкүнчүлүгүн берет. НФC (Нэар Фіэлд Cоммуніcатіон) – аны терминалга салбастан 10 сантиметр аралыкта кармоо менен соода-сервистик ишканаларда банктык карталар менен эсептешүүгө мүмкүндүк берген контактсыз төлөмдөр технологиясы. Ал учурда карттын номери тууралуу маалыматтар шифрленген нукта окулуп, башка жактарга берилбейт. Контактсыз технология картты колдон чыгарбастан акча каражаттарын накталай алууга же төлөмдөрдү тез жана ыңгайлуу түрдө жүргүзүүгө мүмкүнчүлүк берет. «Керемет Банк» өз өндүрүмдөрүн санариптештирүүгө багыт алган жана контактсыз карттарды тейлөө үчүн заманбап инфраструктураны түзүү өлкөдөгү банктык системанын натыйжалуу өнүгүүсү үчүн зарыл болгон негизги факторлордун бири болуп саналат. Ошол себептүү «Керемет Банк» Кыргызстандагы коммерциялык банктардын ичинен биринчилерден болуп НФC технологиясынын базасында иштей турган контактсыз банкоматтарды пайдаланууга берүүдө. Азыркы учурда «Керемет Банк» тарабынан контактсыз НФC-ридерлерди активдештирүү жана алар менен мурда сатылып алынган жана учурдагы бардык банкоматтарды жабдуу боюнча иштер өткөрүлүүдө, бул жалпы жолунан алганда республикасынын бардык региондору боюнча 250 АТМдан ашык. Бир сөз менен айтканда, «Керемет Банк» контактсыз төлөм карттарын чыгаруу боюнча өлкөдөгү лидерлердин бири болуп саналат, банк тарабынан учурда чыгарылып жаткан бардык карттар НФC технологиясы менен жабдылган.
Бүгүн, 13-октябрда Бишкекте КМШга мүчө-мамлекет башчыларынын кеңешинин кезектеги жыйыны өтөт. Бул тууралуу президенттин басма сөз катчысы Эрбол Султанбаев билдириди. Анын билдирүүсүндө, саммиттин алкагында КМШ өлкөлөрүнүн лидерлери чакан жана кеңейтилген форматта сүйлөшүүлөрдү жүргүзүп, бир катар биргелешкен документтерди кабыл алары күтүлүүдө. Ал эми КМШ мамлекет башчыларынын кеңешинин жыйыны УТРКда, республикалык жана облустук телеканалдарда, ошондой эле социалдык тармактардын баракчаларында түз эфирде көрсөтүлөт.
Бүгүн, 29-апрелде өкмөт үйүнүн алдында Баткендеги чек ара чырына байланыштуу митинг өткөрүп жатышат. Алар өкмөт башчы Улукбек Мариповдун Төрт-Күл боюнча айтканына түшүндүрмө берүүсүн талап кылышууда. Өкмөттүк аппараттын маалымат менен камсыздоо бөлүмүнүн башчысы Толкун Камчыбекова менен байланышканыбызда кайрадан телефон чаларын айтып, колу тийбей жатканын билдирди. Премьер-министр Улукбек Марипов парламентте өкмөттүн курамы каралып жатканда Төрт-Күл суу сактагычынын каналдын башы өтүп кеткенин айткан. "Төрт-Күл суу сактагычына келген каналдын башын дагы, тилекке каршы, алдырыптырбыз. Мен бул боюнча да тактадым. Бул жерде стратегиялык маселелер бар" , - деген ал. Мындан улам Жогорку Кеңештин жыйынында депутат Тазабек Икрамов депутаттык комиссия түзүүнү сунуштаган. "Кечээ Улукбек Марипов өз программасы менен тааныштырып жатып бир кызык фактыны айтып алды. Ал Баткен облусундагы Төрт-Күл суу сактагычы жөнүндө маселе. Бул суу сактагычынын стратегиялык мааниси зор. Эгер биз премьер-министрдин сөзүнө ишене турган болсок, анда иш чатак жагына айланат. Дал ушул маселе боюнча тийиштүү комитеттерге тапшырма берип, Тышкы иштер министрлигинин расмий маалыматын жабык уксак. Маселе оор жагдайда карала турган болсо, тез арада депутаттык комиссия түзүшүбүз керек", - деди ал. Бул маселе коомчулуктун сынына кабылып, мындан соң ошол кездеги өкмөттүн Баткен облусундагы өкүлү Төрт-Күл каналы Кыргыз мамлекетине тийиштүү, ал башка мамлекетке өтүп кетүүсү мүмкүн эмес жана ага жол берилбейт деген пикирин билдирген. Маалыматка ылайык, жергиликтүү эл акыркы күндөрү талкуу болуп жаткан Төрт-Күл каналы боюнча суроо узатышкан. Ыйгарым укуктуу өкүл өз сөзүндө Төрт-Күл суу сактагычына келген Төрт-Күл каналы толугу менен Кыргыз өлкөсүнө тийиштүү экенин айткан. "19 чакырым болгон канал Баткен районунун Ак-Сай айыл аймагында жайгашкан башкы суу бөлүштүрүүчү жайдан башталып, Төрт-Күл суу сактагычына чейин Кыргыз өлкөсүнүн аймагы аркылуу агып келет. Аталган каналдын башы, башкы суу бөлүштүрүүчү жай, стратегиялык өзгөчө маанилүү объект болгондуктан күнү-түнү Кыргыз өлкөсүнүн ички аскерлери тарабынан кайтарылып турат. Бул объект башка мамлекеттин карамагына өтүп кетүүсү мүмкүн эмес жана ага жол берилбейт" , - деген ал. Марипов дагы бул сөзү боюнча түшүндүрмө берген. "Акыркы күндөрү маалымат каражаттарында социалдык тармакта көтөрүлүп жаткан Баткен облусундагы маселе боюнча кыскача токтолуп кетейин. Мен анда өкмөт башчыга талапкер, Кыргыз өлкөсүнүн патриоту катары бир маселени айтып коюу ниетим болгон. Муну ошол жерде жашагандар абдан жакшы түшүнүп турат. Бул жерде сөз Баткен районуна караштуу Ак-Сай айылындагы Кайырма каналы, суу кампадан 500-600 метр жогору турган, кошуна өлкөгө тиешелүү канал, андан сырткары Ак-Суу каналы жөнүндө сөз болгон. Кээ бир күчтөр муну туура эмес жакка бурганга аракет кылышы мүмкүн. Мен муну толук түшүнөм.
"Кытай банкы менен насыялык келишим долбоорун ошол учурдагы энергетика министри Осмонбек Артыкбаев даярдаган, ошондуктан ал ЖЭБдеги өндүрүштүк кырсык боюнча жооп бериши керек", - деп 3-майда порталына "Прецедент" коомдук уюмунун мүчөсү, укук коргоочу Нурбек Токтакунов билдирди. Токтакуновдун айтымында, учурунда бардык иштер мыйзамдуу аткарылганда 386 миллион доллардын кандайдыр бир бөлүгүн жеп алуулар, ЖЭБдеги авария болмок эмес. "Кытай банкы менен биздин мамлекететтин келишими боюнча мыйзам долбоорун Осмонбек Артыкбаев даярдаган. Ошол мыйзам долбооруна атайын коррупцияга каршы, экологиялык жана укуктук экспертизаларды жүргүзүш керек болчу. Ушундай экспертизаларды жүргүзүп, талкууга чыгарганда, азыркы кемчиликтер ошондо эле билинмек, бүгүнкүдөй кырсык, коррупциялык иштер болбойт эле. Конституциянын 52-беренесинде жарандар республикалык маанидеги мыйзам долбоорлорун талкуулоого укуктуу экени жазылып турат. Бирок андай болгон эмес. Бул мыйзам долбоорун даярдап жатканда маалымкат-негиздеме жазылат. Ал маалымкат-негиздемеге Артыкбаев "бул мыйзам долбоору боюнча эч кандай коррупцияга каршы, экологиялык, укуктук экспертиза кереги жок" деп жазып, кол койгон. Мен ушул маселе боюнча Башкы прокуратурага бир жума мурун арыз жазгам. Мыйзам боюнча, 10 күндүн ичинде жооп бериши керек. Арыз жазуумдун эң негизиги себеби маалымкат-негиздемени Артыкбаев даярдап кол койгон, ошол колу үчүн жооп берсин", - деди Токтакунов. Ал эми Осмонбек Артыкбаевге байланышканыбызда убактысы тар болуп жатканын айтып, кийинчерээк жооп бере турганын билдирди. Эске салсак, 2017-жылы кытайлык ТВЕА компаниясы Кытайдан насыя катары алынган 386 миллион долларга Бишкек жылуулук электр борборунда оңдоо иштерин жүргүзгөн.
"Өзгөчө абал режимин алып салсак дарыгерлердин аракети текке кетет", - деп бүгүн, 15-апрелде Жогорку Кеңештин жыйынында президент Сооронбай Жээнбеков билдирди. "Биз дагы башка өлкөлөрдөй эле оор сыноону баштан кечирип жатабыз. Дарыгерлердин тынымсыз аракети менен бул оорудан айыккандар бар. Ооругандардын саны көбөйүп жатат. Коңшу мамлекеттерде өздөрүнүн аймагында өзгөчө абалдын мөөнөтүн узартып жатат. Бул татаал жолдон чыгуунун жолун талкууладык. Адамдардын саламаттыгын сактоо боюнча бардык кадамга барабыз.
Жалпы салмагы 200 килограмм болгон сымапты мыйзамсыз сатуу каналы токтотулду. Бул тууралуу УКМКнын басма сөз кызматы билдирди. Кабарлангандай, үстүбүздөгү жылдын 24-сентябрында жалпы салмагы 200 килограмм металл сымапты 1 килограммын 100 АКШ долларынан мыйзамсыз сатууга аракет кылып жаткан жеринен 1965-жылы туулган Б.Ж., 1981-жылы туулган А.М. жана 1995-жылы туулган А.у. Б. аттуу жарандар кармалды. Жүргүзүлгөн ыкчам-иликтөө иш-чараларынын жыйынтыгы менен кармалган жарандар тергөө камак жайына киргизилди.
2016-жылдын 18-ноябрында Һэрбаліфэ компаниясынын “Формула №1 – протеиндүү коктейль” жана “Формула №3 – протеиндүү аралашма” продукциялары “Жылдын тандоосу” Эл аралык фестиваль-сынагынын “2016-жылдын Кыргызстандагы №1-салмакты түшүрүү жана көзөмөлдөө программасы” номинациясынын лауреаты болду. Муну менен компания Кыргызстанда биринчи жолу ушундай наам менен күбөлөндүрүлдү. “Жылдын тандоосу” фестивалы эл аралык деңгээлде КМШ мамлекеттерине кирген Кыргызстан, Казакстан, Өзбекстан, Украина жана Беларусь өлкөлөрүндө өткөрүлөт. “Жылдын тандоосу” фестиваль-сынагы Кыргызстандагы эң мыкты кызматтарды жана продукцияларды керектөөчүлөрдүн талаптарына жараша патенттелген изилдөөлөргө, эксперттердин берген бааларына жана товардын сапатына карап аныктайт. Сынактын жыйынтыгы менен Һэрбаліфэ компаниясынын “Протеиндүү коктейль – Формула №1” жана “Протеиндүү аралашма – Формула №3” продукциялары “2016-жылдын Кыргызстандагы №1-салмакты түшүрүү жана көзөмөлдөө программасы” номинациясынын лауреаты болуу менен Һэрбаліфэ компаниясынын жөнөкөй жана натыйжалуу азыктануу концепциясын бекемдеди. “Мындай сыйлыкка татуу – биз үчүн чоң сыймык. Биздин көз карандысыз өнөктөштөрүбүздүн жасаган иштеринин жардамы менен Кыргызстанда сергек жашоонун жана туура тамактануунун популярдуулугу өсүп жатат. Биз Һэрбаліфэ компаниясынын продукцияларынын сапаты керектөөчүлөрдүн жогорку баасына татып жатканына абдан кубанычтабыз жана мындай баа берүү бизди мындан ары да өнүгүп-өсүүгө шыктандырат. Бизге ишенип, колдоп жана тандаганыңыздар үчүн ыраазычылык билдиребиз”, - деп белгилейт Казакстандагы Һэрбаліфэ компаниясынын башкы директору Эльвира Болотова .
Парламенттик шайлоодон кайсы партиялар 5 пайыздык босого чектен өтпөй калган? «Күчтүү Регион» - 8 212 добуш же 0,64 пайыз; «Кыргызстан Жашылдар Партиясы» - 5 266 добуш же 0.41 пайыз; «Жашасын Кыргызстан» - 5 615 добуш же 0.44 пайыз; «Кыргызстандын Бириктирүүчү патриоттук партиясы» - 12 279 добуш же 0.96 пайыз; «Улуттар Биримдиги» - 31 382 добуш же 2.45 пайыз; «Эл Үмүтү» - 57 642 добуш же 4,50 пайыз; «Ордо» - 5 934 добуш же 0.46 пайыз;
Байгелди Нурдинов 1996-жылы туулган, 2014-жылы Кыргыз мамлекеттик медициналык академиясына (КММА) тапшырган. Азыр ал ординатурада окуп, жеке клиникада хирург болуп иштейт. Мектепте ал президент, КММАда студенттик кеңештин төрагасы болгон. Студент кезинде ал көптөгөн илимий макалаларын жарыялаган, Кыргызстандын атынан чет өлкөлөрдөгү ар кандай сынактарга катышкан. Россиянын "Признание" сынагында абройлуу сыйлыкка ээ болгон. Ага Көз карандысыз мамлекеттер шериктештигинен (КМШ) илимдин алдыңкылары катышкан. 20 жашында "Жылдын жаш илимпозу" номинациясынын жеңүүчүсү болгон - "Илимий кызматташуу" эл аралык изилдөө борбору (Россия) Нурдиновго бул наамды ыйгарган. Кыргызстанда эки жолу Чыңгыз Айтматов атындагы мамлекеттик сыйлыктын ээси болгон. Кыргызстандагы ЖОЖдордун ассоциациясы тарабынан эки жылда бир берилүүчү "Хан-Теңири" сыйлыгынын да ээси. Президенттик стипендия алган. КМШ медицина университеттеринин студенттик илимий коомдорунун эл аралык ассоциациясынын президенти болуп шайланган. Евразия изилдөө институтунун стипендиясын алган. Байгелди Нурдинов учурда "Биздин Кыргызстан" саясий партиясын колдойт. Пандемия жөнүндө Мен окуу жайды былтыр 2020-жылы, CОВІД-19 пандемиясы күчөп турганда бүтүргөм. Ошол күндөрү Медициналык академиянын алдында обсервация ачылып, ыкчам оорукананы уюштурууга ординаторлор жардам бергенбиз. Курсташтарым менен эки мобилдик бригаданы түзүп, чакырган жерлерге чыгып жаттык. Биз беш жүзгө жакын адам, бүтүрүүчүлөрдүн 90% медициналык практикабызды ушундай баштадык. Психологиялык жактан абдан кыйын болду, анткени биз өлүм менен бетме-бет кармаштык. 2020-жылдагы пандемия биздин пландарыбызга эбегейсиз чоң түзөтүүлөрдү киргизди. Өткөн жылы биз бийликтегилер эгемендүүлүктүн 30 жыл аралыгында эч нерсе жасабаганын, бир дагы оорукана курбаганын түшүндүк. Биздин медицина ата мекендик медицинанын кызматын колдонбогон адамдар тарабынан кыйратылганына күбө болдук. Бирок ошол адамдар 2020-жылы жайында өз мекенинде ушул жерден дарыланууга аргасыз болушкан. "Биздин Кыргызстан" саясий партиясы жөнүндө Мен бүгүн “Биздин Кыргызстан” саясий партиясын колдойм. Анын себеби - бул жаңы жүздөр менен жаңы партия. Буга чейинки бийликтегилер өздөрүнүн натыйжасыздыгын көрсөттү. Алар берген убадаларын аткарышпайт, андыктан аларга добуш берүү логикага жатпайт жана акылсыздык. "Биздин Кыргызстан" саясий партиясы - бул жаңы жүздөр, жаңы идеялар. Жаңы адамдар бийликке келип, туура чечимдерди кабыл алып, берген убадаларын аткарышат деп абдан ишенем. Жаштар жөнүндө Өлкөбүздүн жаштары бул жолу шайлоого олуттуу жана жоопкерчиликтүү мамиле жасаш керек. Бардыгы салыштырганда билинет, ошондуктан эң жакшысын тандаш керек! Мен чын жүрөктөн жаштарга ишенем! Эгемендүүлүк доорунда туулуп-өскөн, азыр 30 жашка чыга элек бизде, көз карандысыз мүнөз, прогрессивдүү ой жүгүртүү бар. Прогрессивдүү ой жүгүртүүсү жана көз карандысыз көз карашы бар жаштар фактыларды талдап, салыштыра алышат. Ошондуктан жаштар туура чечим чыгарат деп ойлойм. Алар буга чейин болуп өткөн окуяларды баамдап, иштей албаган адамдар үчүн добуш бербейт. Азыр жаңы партиялар көп, ошолордун арасынан тандоо керек. Жаштар - бул күч! Бирок алар билимдүү, сабаттуу болсо мындан дагы күчтүү болот. Жаштардын көпчүлүгү билимдүүлөр. Алар өз тандоосун жасап, чындап иштей тургандарды, убадаларын аткара тургандарды тандашы керек. Сабаттуу адамдар келбесе, сабатсыздар бийлешет. Урматтуу жаштар, четте калбай, жөн гана карап турбай, шайлоого келип жүрөгүңүз менен добуш беришиңиз керек! “Биздин Кыргызстан” - жаңы жүздөр, жаңы идеялар “ Биздин Кыргызстан ” саясий партиясына добуш бериңиз дер! Даярдоочу: «Супэр.кг». Юридикалык дареги: Кыргыз Республикасы, Бишкек шаары, Турусбеков көчөсү 109/1.
Акыйкатчы Токон Мамытов социалдык тармактарда Оскар Райс ысымы менен белгилүү блогер Аскар Турдугуловду мүмкүнчүлүгү чектелген жарандардын укуктарын жана эркиндиктерин коргоо боюнча коомдук башталыштагы кеңешчиси кылып дайындады. Бул тууралуу акыйкатчынын басма сөз кызматынан билдиришти. "Кыргыз өлкөсүнүн акыйкатчысынын кеңешчиси болуп иштөө биздин республикада жана түздөн-түз Кыргыз Республикасынын акыйкатчысынын аппараты менен биргеликте адам укуктарын коргоо боюнча иш-чараларды жүргүзүү үчүн кеңири укуктарды жана мүмкүнчүлүктөрдү ачат. Турдугулов менен болгон бул өз ара аракеттенүү узак мөөнөттүү, максаттуу жана мүмкүн болушунча натыйжалуу болот деп ишенем", - деп белгилеген Мамытов.
Бүгүн, 4-ноябрда Сербиянын борбору Белград шаарында 23 жашка чейинкилер арасындагы күрөш боюнча Дүйнө чемпиондугунун үчүнчү күндүк беттештери Бишкек убактысы боюнча саат 15:30да старт алды. Дүйнө чемпиондугуна 57 килограмм салмакта катышкан кыргыз балбаны Назира Марсбек кызы алгачкы жүрүшүн 1/8 финалда баштады. Анда кыргыз балбан нигериялык балбан менен кез келип, 9:6 эсебинде жеңилүү ызасын тартып калды.
Бүгүн, 24-июлда Саламаттыкты сактоо министрлигинин коомдук саламаттыкты сактоо башкармалыгынын жетекчиси Айнура Акматова эпидемиологиялык абал тууралуу маалымат берди. Анда "Элдин канча пайызы коронавирус инфекциясын жуктуруп алган? Расмий статистикага кирбей калгандар барбы?" деген суроого Акматова төмөндөгүдөй жооп берди. "Бүгүнкү күнгө карата илдет жалпы 31 миң 247 адамга жайылганы тастыкталды. Бул калктын санынын 0,5 пайызын түзөт. Албетте, калктын арасында коронавирус инфекциясынын белгилери байкалбай өтүп жаткандар бар. Алардын арасында өздөрүн жакшы сезген бейтаптар медициналык жардам алууга кайрылган эмес. Мындан улам калктын канча пайызы ооруп жатканын аныктоо үчүн иммуноферменттик изилдөөлөр жеке лабораторияларда (уруксат берилген) жүргүзүлүп жатат. Изилдөөлөрдүн жыйынтыгы Саламаттыкты сактоо министрлигинде чогултулуп, такталып, илдеттин жайылышы кандай өсүп жатканы боюнча маалымат берилет.
Эртең, 3-ноябрда өлкө аймактарында жаан-чачын күтүлбөйт. Батыш тараптан соккон шамалдын ылдамдыгы секундасына 4-9 метрге жетет. Бул тууралуу Кыргызгидрометтен билдиришти. Абанын температурасы: Чүй облусунда түнкүсүн +4, күндүз +16; Талас облусунда түнкүсүн +1, күндүз +16; Ош облусунда түнкүсүн +4, күндүз +18; Жалал-Абад облусунда түнкүсүн +3, күндүз +19; Баткен облусунда түнкүсүн +2, күндүз +16; Ысык-Көл облусунда түнкүсүн +6, күндүз +9; Нарын облусунда түнкүсүн +6, күндүз +9. Бишкек шаарында жаан жаашы күтүлбөйт.
Бишкек шаарынын биринчи вице-мэри Максатбек Сазыкулов борбор калаадагы абанын булганышы боюнча ГІЗьдин (Эл аралык кызматташтык боюнча Германия коомчулугу) Кыргыз өлкөсүндөгү директору Йоахим Фритц менен талкуу өткөрдү. Бул тууралуу шаардык мэриядан билдиришти. Маалыматка ылайык, жолугушууда ГІЗьдин өкүлдөрү калаадагы экологиялык абалды жакшыртуунун негизи боло турган "абанын булганышына каршы күрөшүү" долбоорун сунушташты. Биринчи вице-мэр Максатбек Сазыкулов германиялык өнөктөштөргө бул демилге үчүн ыраазычылык билдирип, шаардык муниципалитет аталган долбоорду колдоого даяр экенин белгиледи. Ошондой эле абанын булганышы адамдардын ден соолугуна терс таасирин тийгизе турган олуттуу экологиялык көйгөйлөрдүн бири экендигин кошумчалады. Долбоордо абанын булганышына каршы күрөштүн илимий жактан бекемделген мыкты базасы жана белгиленген иш-аракеттерди ишке ашырууга жардам бере турган чаралар көрсөтүлгөн. Мындан тышкары жеке секторлордо жылытуунун альтернативалык системасынын эффективдүүлүгүн көрсөтүүгө багытталган.
2019-2020-жылдарга карата күз-кыш мезгилине даярдык көрүү маселеси каралган өкмөттүн кезектеги жыйыны өттү. "Улуттук энергетикалык холдинг компаниясы" ААК башкармалыгынын төрагасы Айтмамат Назаровдун айтымында, учурда Токтогул суу сактагычында суунун көлөмү 17,2 миллиард метр кубду түзүүдө. Бул былтыркы жылга салыштырмалуу 2 миллиард метр кубга аз экенин билдирди. Ошондой эле ал иштелип чыккан электр энергиясын үнөмдөө үчүн 45 майнинг чарбасына электр тогун берүү токтотулганын белгиледи.  порталы "Быйыл Токтогул суу сактагычында былтыркы жылга караганда суу 2 миллиард метр кубга аз. Иштелип чыккан электр энергиясын үнөмдөө үчүн 45 майнинг чарбасына электр тогун берүү токтотулганы айтылды. Электр энергиясын үнөмдөө менен экономиканы өнүктүрө алабызбы?" деген собол салды. РЫСПАЕВ: "Электр энергиясын үнөмдөө менен экономиканы өнүктүрө албайбыз" Жогорку Кеңештин депутаты Кожобек Рыспаев электр энергиясын үнөмдөө менен экономика өнүкпөйт деп буга чейин эле айтканын билдирди. "Биз электр энергиясын үнөмдөө менен экономиканы өнүктүрө албайбыз. Мен бул сөздү буга чейин деле айткам. Мурда үнөмдөгөндө ошол эле киловатт, ошол эле мегаватт кеткен. Эч кандай өзгөрүү жок. Андан көрө электр энергияны үнөмдөө үчүн жоготууларды караш керек. Жоготуулар 12 пайыздан 11 пайызга түштү деп айтылды. Бул калп сөз, ишенбейм. Майнингди токтоткон менен пайда таппайт. Суунун көлөмү аз болгону быйыл көп деле зыянга учуратпайт. Эмки жылы суунун көлөмү аз болсо, мындан да кыйын болот" , - дейт Рыспаев. КАРАШЕВ: "Келечекти ойлоп, электр энергиясын үнөмдөөнү киргизишибиз керек" Жогорку Кеңештин депутаты Аалы Карашев быйыл кийинки жылды ойлоо керектигин айтты. "Азыр Токтогул суу сактагычында 17,2 миллиард метр куб суу чогулуп жатат. Быйыл кийинки жылды ойлошубуз керек. Биздин негизги булагыбыз гидроэнергетика болгондон кийин келечекти ойлоп, үнөмдөө киргизишибиз керек. Энергетика тармагынын жетекчилиги, өкмөт дагы ушундай план менен баратат го деген ойдомун. Быйыл 17,2 миллиард метр куб суу жетет. Бирок каалагандай пайдалансак, 1-апрелге келгенде 8 миллиард метр куб суу калып калса, кийинки жыл дагы кургакчыл болсо 17 миллиард метр куб эмес, 14 миллиард метр куб дагы суу чогулбай калышы мүмкүн. Анда кайрадан 2008-жылдын кейпин кийип, тезек чогултуп калабыз. Азыртадан пландаш керек. Ал эми майнинг компаниялар боюнча айтсам, баары мыйзам чегинде болушу керек. 45 майнинг компаниянын ар бирин териштирип чыгыш керек", - дейт Карашев. УМБЕТАЛИЕВ: "Электр энергиясын чектөө жана үнөмдөө маселелери коюлуп жатат. Бул туура эмес" Энергетика маселелери боюнча эксперт Расул Умбеталиевдин айтымында, суунун көлөмү былтыркыга салыштырмалуу 10-12 пайызга гана аз болуп жатат. "Биринчи вице-премьер-министр Кубатбек Боронов , "Улуттук энергетикалык холдинг компаниясы" ААК башкармалыгынын төрагасы Айтмамат Назаров суунун көлөмү аз болуп жатат деп айтышууда. Суунун көлөмү былтыркыга салыштырмалуу 10-12 пайызга гана аз болууда. Сууну натыйжалуу иштетсек быйылкыдай абал болбойт эле. 19 жарым миллиард метр куб сууну топтосо болот эле. Тилекке каршы Өзбекстанга, Казакстанга сугат иштерине 2 миллиарддан ашык суу коё берилди. Бул экономикалык чыккынчылык. Кышкы мезгилде Токтогул суу сактагычында суунун көлөмү толугу менен жетпейт. Электр энергиясын чектөө жана үнөмдөө маселелери коюлуп жатат. Бул туура эмес. Чектөө киргизилип, ишканаларга, чакан жана чоң бизнеске электр энергиясын керектүү көлөмдө бербесек, бизде эч качан экономика өнүкпөйт", - дейт Расул Умбеталиев. ИСАКОВ: "Суу тымызын сатылууда деген версияны тыкыр изилдөө керек" Жарандык активист Гүлжигит Исаков белгилегендей, Токтогул суу сактагычындагы суунун деңгээли былтыр деле аз болчу. "Суу тымызын сатылууда деген версияны тыкыр изилдөө керек. Гидропотенциалыбыздын 9-10 пайызы гана колдонулат. Майнинг чарбаларына электр тогун берүү үчүн колдонулбаган потенциалга инвестиция салып, ошол жерден акырындап салган акчаны чыгарып алуучу шарттар түзүлүүгө тийиш. Бул Б.О.Т. келишимдери (ред. Буілд-Опэратэ-Трансфэр Cонтраcт - Куруу-Эксплуатация-Өткөрүп берүү) аркылуу ишке ашса, жөн эле агып кетип жаткан сууга бирөөлөргө инвестиция салдыртып, анын пайдасын белгилүү убакыттан кийин көрө баштайбыз. Электр энергиясы тармагы өтө коррупциялашкан. Аны иретке келтирбей туруп, экономиканын өнүгүшү тууралуу сөз кылуу мүмкүн эмес. Электр энергиясы, жол, каржылык каражаттары сыяктуу экономиканын кан тамырларынан болуп эсептелет. Майнинг компанияларын көбөйтүү зарыл. Ал биздин колдонулбаган гидропотенциалды колдонуп, экономиканы өстүрө турган экспорттук элемент. Колдонулуп жаткан 9-10 пайыз менен чектелип, тыюу салбай, 90 пайыз потенциалга басым жасап, кеңири ойлонуу керек", - дейт Исаков. ҮМӨТАЛИЕВ: "Экономиканын өнүгүшүнө үнөмдөө гана жетишсиз" Коомдук ишмер Эмил Үмөталиев үнөмдөө ар дайым пайдалуу нерсе экенин айтты. "Үнөмдөөнү эч убакта четке какпоо зарыл. Өнүгүү үчүн үнөмдөө керек. Экономиканын өнүгүшүнө үнөмдөө гана жетишсиз. Үнөмдөө кошумча болушу шарт. Өзгөчө мамлекеттик чыгашада үнөмдөө пайдалуу нерсе. Өнүгүү ишканалардын саны жана кирешелер көбөйгөндө болот.
Бүгүн, 13-декабрда Жогорку Кеңештин жыйынында экс-президенттерди кол тийбестигинен ажыратууну көздөгөн мыйзам долбоору карала баштайт. Анын авторлору депутаттар Исхак Масалиев менен Курманкул Зулушев . Курманкул Зулушев билдиргендей, экс-президенттерден кол тийбестик укугу алып салынышы керек. "Экс-президент кол тийбестик укугуна ээ. Ал президенттин ыйгарым укуктарын аткарган мезгилинде жасаган аракеттери же аракетсиздиги үчүн жазык жана административдик жоопкерчиликке тартылышы, кармалууга, камакка алынууга, тинтүүгө, суракка алынууга же жеке текшерүүгө дуушар кылынышы мүмкүн эмес. Бул норма бүгүнкү учурда мазмунуна жооп бербейт жана колдонуудагы Конституциянын нормаларына карама-каршы келет. "Президенттин ишмердүүлүгүнүн кепилдиктери жөнүндө" мыйзамынан бул берене алынып, күчүн жоготушу керек", - деген пикирде Зулушев. Исхак Масалиев: "Бул абдан коомчулукка талкууланган долбоор болуп жатат. 2006-жылы, 2010-жылы, 2016-жылы Конституцияга өзгөртүү киргизилгенде экс-президентке кол тийбестик норма алынган кызматты тапшыргандан кийин мыйзам алдында бардыгы тең болушу керек деген сөз болгон. Ушул себептен долбоорду киргизип жатабыз. 2011-жылы экс-президентти кол тийбестиктен ажыратуу боюнча Алмазбек Атамбаев сунуштаган болчу. Кийин Юстиция министрлиги бул долбоорду жөнөтүп, бизге жетпей өкмөттө калып калган", - деп айткан.
Чынара Жакыпова Чоң-Алай районундагы Саит Алайчы уулу атындагы орто мектепте математика мугалими болуп эмгектенет. Ал билим берген окуучулар жыл сайын Жалпы республикалык тестирлөөдөн жогорку упайларды алып, өлкөнүн мыкты окуу жайларына окуу мүмкүнчүлүгүнө ээ болушат. Мугалим менен окуучуларды ЖРТга даярдоо боюнча тажрыйбалары жана сүйүктүү кесиби тууралуу баарлаштык. - Саламатсызбы Чынара эжей. ЖРТ башталып калбадыбы, окуучуларыңызда даярдыктар кандай болуп жатат? - Окуучулардын 11 жыл алган билимин сыноочу убакыт жакындап калды. Ноябрдан тартып эле катуу даярдыктар башталган. Окуучулар жума сайын 2 күн математикадан, 2 күн кыргыз тилден даярданышат. Күн сайын кечинде онлайн тестирлөө болуп турат. Эң жогорку упай алган окуучуга айдын аягында белектер берилет. - Сиз өзүңүз да тестирлөөгө катышып турат экенсиз. Эмне себептен? - Бир нече жолу ыктыярдуу тесттерге катышкам. 2019-жылы чыныгы ЖРТга катыштым. Жашым улуу болгондуктан, окууга сөзсүз тапшырасыңарбы деп сурашат экен. Ошондуктан жыл сайын катышууга мүмкүн эмес. Ыктыярдуу тесттерди тапшырып турам. Себеби окуучулардын тест болуп жаткан учурдагы сезимдерин түшүнүү, алардан артта калып кетпөө, өзүмдүн деңгээлимди улам өстүрүү, окуучуларга үйрөнгөн нерселеримди үйрөтүп туруу керек. - Окуучулар тестирлөө учурунда кандай каталарды кетириши мүмкүн? - Тест учурунда окуучулар толкунданып жатып, убакыт чектелүү болгонуна байланыштуу шашып калышат. Мен деле тест учурунда билген эле нерселеримди ката кылып алган учурлар болгон. Биринчиден, өзүңө ыңгайлуу кийиниш керек. Экинчиден тынчтанып, толкунданбай, шашпай кадимкидей эле отуруу керек. Ал үчүн ыктыярдуу тесттерге көбүрөк катышуу, атайын даярдануу кажет. Жоопту белгилерден мурун ошол нерсеге канааттануу керек. Мисалы, окуучулар туура эле жооп берет. Бирок дагы кошумча иштеши керек болгон нерсени унутуп коёт. Ошондой эле белгилеп жатканда варианттарды адаштырып алуусу мүмкүн. - ЖРТдан жогору упай алам дегендерге кандай кеңеш бергиңиз келет? - ЖРТга өзүңдүн потенциалыңды аныктап алып, ошого жараша максат коюп даярданыш керек. Кээ бир окуучулар 110, айрымдар 150, кээ бирлери 200дөн көп балл ала алышат. Коюлган максатка жетүү үчүн көп эмгектениш керек. Адамдын оюу максатка жетүүдө негизги ролду ойнойт. Улуу балам 210, кызым 208 балл алды. Өзүм 207 балл алгам. Бул борбор шаардан алыс, маалымат жакшы жете бербеген район үчүн жакшы жетишкендик. Ошондой эле окуучулар эрктүү болуп, смартфонду убакыт коротуучу каражат эмес, билим алууда эң пайдалуу курал катары колдонуулары керек. - ЖРТга даярдап жатканда мугалимдер эмнелерди эске алышы керек? - Азыркы замандын мугалими маалымат технологияларын билиши керек. Ал аркылуу өзүнүн предметтерине байланыштуу жаңы билимдерди алып, өзүн өнүктүрүп туруусу кажет. Айтып эле үйрөтпөстөн, көрсөтүп үйрөтүүсү зарыл. Азыркы учурда мүмкүнчүлүктөр толтура. Онлайн курстарда окуп, онлайн тесттерди тапшырып дегендей. Интернеттен каалаган маалыматтарды алуу мүмкүнчүлүгү бар. Окуучу өзү изденип, жоопкерчиликти сезиши керек. Биздин айылда лицей, гимназия, менчик мектептер жок.
Президент Садыр Жапаров 6 жарлыкка кол койду. Бул тууралуу президенттик аппараттын басма сөз кызматынан билдиришти. Саламаттыкты сактоо, өлкөнүн финансы рыногун, агроөнөр жай комплексин мындан ары өнүктүрүү боюнча чаралар, мыйзамдарды инвентаризациялоо жана санарип технологияларды киргизүүнү активдештирүү жөнүндө жарлык; Саламаттыкты сактоо чөйрөсүн өнүктүрүү жана калкынын жашоосунун жана саламаттыгынын сапатын жакшыртуу боюнча кечиктирилгис чаралар жөнүндө жарлык; Финансы рыногун мындан ары өнүктүрүү боюнча чаралар тууралуу жарлык; Кыргыз Республикасынын агроөнөр жай комплексин өнүктүрүү боюнча чаралар боюнча жарлык; Кыргыз Республикасынын мыйзамдарына инвентаризация жүргүзүү жөнүндө жарлык;
Бишкекте жеңил унаанын айдоочусу аялдамада турган адамдарды сүзүп кетти. Милициянын кайгуул кызматынан билдиришкендей, окуя бүгүн, 29-мартта болжол менен саат 10:00 чамасында Чыгыш-5 кичи районунда катталды. "Анда Ауди унаасынын айдоочусу рулга ээ боло албай, аялдамада турган 3 адамды (наристеси бар аялды, эркек кишини) сүздү. Жеринде кайгуул кызматкерлери иш алып барышууда. Ал эми жабыркаган эне-балага "Тез жардам" кызматы чакыртылды.
Аламүдүн районунун Кой-Таш айылындагы айдоо талаасында токтоп турган унаанын ичинен 25 жаштагы адамдын жансыз денеси табылды. Бул тууралуу Чүй ОИИББинин басма сөз кызматы кабарлады. Маалым болгондой, 25-февраль күнү саат 09:00 чамаларында айдоо талаада токтоп турган унаанын ичинде белгисиз жарандын жансыз денеси жатканы боюнча райондук милицияга маалымат берилген. Оперативдүү тергөө тобу айтылган дарекке барып, ал адам октон алган жаракатынан улам каза болгонун жана ал 25 жаштагы Ш.А. аттуу адам экенин аныкташкан.
Бүгүн, 24-октябрда парламенттин Эл аралык иштер, коргоо жана коопсуздук комитети Казакстандан бериле турган 100 миллион долларлык жардамдан баш тартуу сунушун колдоду. Бул тууралуу порталына вице-премьер-министр Дүйшөнбек Зилалиев билдирди. Маселе комитетте жабык эшик артында каралды. Зилалиевдин айтымында, бул жардамды алуу жөнүндө макулдашууга 10 жыл болгон. "Бул маселенин тарыхы өтө узак. 10 жылдан бери сүйлөшүү болуп биринчи келишимдер 10 жыл мурда түзүлгөн. Келишимге акыркы жолу 2016-жылы кол коюлган. Бул маселе дагы деле чечиле элек. Калыптары өзгөргөн ЕАЭБ алкагында техникалык жардам катары дагы келишимге кол коюлган. Бирок, тилекке каршы, ар кандай себептер менен бул каражат келген жок. Акыркы Кыргыз-Казак чек арасында абал чыгып кеткенде Казакстандын кээ бир саясатчы, аткаминерлери бизге бербеген жардамды жок кылышты. Бул жардам техникалык, акчалай деп жазылган. Бирок 10 жылдан бери берилбеген жардам эми деле берилбейт", - деди Зилалиев.
Операция жасаган дарыгерлердин айтымында, мээдеги шишик ушунчалык чоң болгондуктан бейтаптын 2 башы бар сыяктуу көрүнчү. Мындай кабарды чет элдик маалымат булактары жазды. Ал шишик ар дайым бейтапка тынчтык бербей, күнү жан кыйнаган оору менен коштолчу. Операциядан кийин дарыгерлер алып салган шишикти таразага тартып көрүшкөндө 1 килограмм 900 грамм чыккан. Муну дарыгерлер адамдан алынган, операция ийгиликтүү аяктаган эң чоң шишик деп аташкан. "Бул эң эле татаал операция болду" деген Мумбайдагы оорукананын нейрохирургия бөлүмүнүн башчысы Тримурти Надкарни. Маалыматта белгиленгендей, башындагы шишигинен улам ал эркек кишинин көрүүсү абдан начарлап кеткен.
Бүгүн, 14-апрелде борбор калаа ысымын алып жүргөн Бишкек баатырдын эстелигинин ачылышы болуп өттү. Ачылышка өлкө башчысы Садыр Жапаров өзү катышты. Эстеликтин ачылышынан сүрөттөр социалдык тармактарга тараганынан көп өтпөй алар талкуу чордонуна айланды. Эстелик толугу менен бүтүп, ачылыш болгонго чейин да ал талкууга алынган. Тагыраагы Бишкек баатырдын артында турган тегерекчени интернет колдонуучулары "учуучу тарелка, НЛО" деп аташып көптөгөн мемдерди жасашкан. Бул ирет социалдык тармактын колдонуучулары Садыр Жапаров менен Бишкек баатыр окшошуп калганын жазып чыгышты. Ал эми айрым колдонуучулар Бишкек баатыр Владимир Лениндин кыргыз версиясы экенин шакабалап жазышкан. Мындан сырткары Бишкек баатырдын куру белгилүү Тойота маркасынын эмблемасына куюп койгондой окшош экенин жазышып, балким, бул жашыруун жарнама деп да аташкан. Сиз эстеликти кимге окшоштурдуңуз? Бишкек баатырдын эстелиги "Бишкек башкы архитектура" ишканасы 2019-жылы өткөргөн мыкты долбоор ачык сынагынын жеңүүчүсү скульптор Адил Сейталиевдин эмгеги.
Дүйнөдөгү эң ири "Адамзаттын саякаты" деп аталган картина Дубайда өткөн аукциондо 62 миллион долларга сатылды. Бул тууралуу чет элдик маалымат каражаттары жазып чыгышты. Маалыматка ылайык, британиялык сүрөтчү Саша Жафри тарткан сүрөт 1 жарым миң чарчы метрден ашуун аянтты ээлейт. Муну төрт баскетбол аянтчасы менен салыштырууга болот. Картина 70 бөлүктөн турат. Алгач аны аукциондо бөлүктөргө бөлүп сатуу пландаштырылган. Бирок бул полотнону Дубайда жашаган жана криптовалютага адистешкен компанияны жетектеген Француз жараны сатып алган. Аукциондун уюштуруучулары киреше күтүлгөндөн эки эсе көп болгонун айтышкан. Ошондой эле каражаттын бир бөлүгү кайрымдуулукка жумшалары айтылат. "Адамзаттын саякаты" картинасы "Гиннесстин рекорддор китеби" тарабынан полотнодогу эң ири сүрөт катары таанылган.
Бүгүн, 25-июлда ички иштер министри Улан Ниязбеков ЕККУнун Улуттук азчылык иштери боюнча жогорку комиссары, элчи Кайрат Абдрахманов менен жолугушту. Бул тууралуу ИИМдин басма сөз кызматынан билдиришти. Маалыматка ылайык, Ички иштер министрлигинде болгон жолугушуунун жүрүшүндө өз ара кызматташуу маселелери негизги темага айланды. Улан Ниязбеков ЕККУнун Улуттук азчылык иштери боюнча жогорку комиссары Кыргызстанга болгон сапары үчүн ыраазычылыгын билдирип, элчи Кайрат Абдрахмановго Кыргызстандын Ички иштер министрлиги ар тараптуу мамилелерди өнүктүрүүгө кызыкдар экендигин баса белгиледи. ИИМ башчысы белгилегендей, бүгүнкү күндө Кыргызстанда этностор аралык мамилелер турукташтыруу процессинен өтүп, өнүгүүнүн жаңы деңгээлине чыгууда. Республикадагы кырдаал туруктуу деп бааланат, жарандар бири-бирине карата толеранттуулукту жана достукту көрсөтүп келет. Өлкөдө улуттар аралык ынтымакты жана тынчтыкты сактоо негизги артыкчылыктуу багыт болуп саналат. Акыркы жылдары Кыргыз Республикасында этностор аралык мамилелерди өркүндөтүү, өлкөнүн маданий мурастарын жана этникалык көп түрдүүлүгүн сактоо аркылуу улуттук биримдикти камсыз кылуучу саясат түзүлдү. Жолугушууда белгиленгендей, учурда өлкөнүн аймагында 533 коомдук алдын алуу борбору иштеп жатат. Коомдук алдын алуу борборлору “Эл аралык толеранттуулук үчүн” жана “Сейферуорлд” Эл аралык фонддору менен активдүү кызматташат. Алардын иши Ички иштер министрлигинин жергиликтүү деңгээлде калк арасында коопсуздукту камсыз кылуу боюнча аракеттерине чоң салым кошуп келет.
Улуттук гвардиянын 702-аскер бөлүгүнүн катардагы жоокерин трансформатордон ток тартып эки колу күйүп, үч манжасы кесилди. Бул тууралуу Улуттук гвардиянын басма сөз кызматынан кабарлашты. Маалыматка караганда, 1998-жылы туулган А.Э. аттуу аскердин трансформатордон урулган токко эки колу күйгөн жана ооруканадан 3 манжасын кесишкен. Учурда жоокер Бишкек шаардык 4-ооруканасынын күйүк бөлүмүндө дарыланууда. Бул иш боюнча аталган аскер бөлүктүн командиринин орун басары кызматынан алынган жана бир батальондун жетекчилиги толугу менен алмашкан. Улуттук гвардия бул иш боюнча кызматтык иликтөө иштерин жүргүзүп, ишти Аскер прокуратурасына өткөрүп берген.
Япониянын борбору Токио шаарында 2 күндүн ичинде ысыктан 14 адам каза болду. Алардын 8инин үйүндө кондиционер иштебей калган. Бул тууралуу дүйнөлүк басылмалар жазып чыгышты. Маалыматка ылайык, ысыктан каза болгондор 50 жаштан 90 жашка чейинкилер. 2 аптанын ичинде Токио шаарында ысыктан жалпы 26 адам каза болгон. Август айынын башынан бери бул өлкөдө абанын температурасы +37 градустан түшпөй келет. Синоптиктер жакынкы күндөрү абанын температурасы төмөндөбөй тургандыгын билдиришти.
Кыргызстанда унааларды милдеттүү камсыздандыруу (ОСАГО) боюнча мыйзамдын аткарылышы кийинкиге калтырылышы керек. Бул тууралуу Жогорку Кеңештин депутаты Нуржигит Кадырбеков жыйында айтты . "1-апрелге чейин каттап бүткүлө деп айтып коюш оңой эле. Азыр эле менин коллегам күнүнө 10 миң унааны каттоо керектигин айтты. Бул мүмкүн эмес. Техникалык жабдыктардын дагы буга мүмкүнчүлүгү жетпейт экен. Бүгүн эртең менен бир камсыздандыруу компаниясынын өкүлүнүн интервьюсун угуп келдим, абдан бактылуу сүйлөп жатат. Кыргызстанда 2 миллион унаа болсо, ошонун ар бири жок дегенде 1600 сомдон 3000 сомго чейин төлөйт экен. Эми элестетип көрүңүздөр, ошол 2 миллионду орто эсеп менен 2000 сомго көбөйткөндө канча акча түшүп жатат? Экинчиден барсаң эле каттай койбойт экен, паспортуңду, айдоочулук күбөлүгүңдү сурайт экен. Эң кызыгы "Унаанын ээсинен ишеним кат алып кел" дейт экен. Муну ала турган болсок чоң социалдык чыңалуу болот. Кийинки митинг ошол камсыздандыруу компанияларынын алдында болуп калат. Унаа кырсыкка кабылса, алуу өтө оор болуп калат. Энеңе бар, атаңа бар деп аягында өзүң күнөөлүү экенсиң деп төлөбөй койсо эч ким эч нерсе кыла албай калат", - деди Нуржигит Кадырбеков.
Бүгүн, 29-октябрь. Күн ичинде болгон окуяларга саресеп салабыз. Өлкөдө жапайы айбанаттардын айрым түрлөрүн атууга 2030-жылга чейин тыюу салуу демилгеси кайра көтөрүлдү. Мыйзам долбоору эксперт, депутат, жооптуу мекемелердин өкүлдөрү катышкан парламенттик угууда талкууланды. Демилгечи депутат Эмил Токтошев жаратылышка азыркыдай кыянат мамилени токтотуу зарыл дейт. Долбоор эми парламенттин өзүндө талкууланмакчы. Расмий маалыматка таянсак, акыркы 16 жылда өлкөдө жапайы айбанаттардын саны 2 эсе азайып кетти. Учурда республикада 52 аӊчылыкты уюштуруучу фирмалар иш жүргүзөт. Алардын ичинен бири мамлекеттик, 9у коомдук жана 42си жеке жактар. Мергенчилик кылуучу жерлердин жалпы аянты 14,4 миллион гектар. Азайып бараткан жаныбарларды коргоо жаатында айрым чечимдер да кабыл алынган. Мисалы, мурда ак илбирсти аткан адамга 500 миӊ сом айып салынса, азыр 1,5 миллион сом айып салынат. Өкмөттүк органдар акыркы 2 жылда ак илбирсти атуу фактысы катталган жок деп жатышат. Ага карабай эксперттер аӊчылык тармагы коррупциялашкан боюнча калып жатканын белгилешет. Депутаттар аӊчылык кызмат көрсөтүүсүнөн мамлекеттик казынага жарытылуу акча түшпөй, ортодо айрым адамдардын бизнесин гүлдөтүп жатканын айтып келишет. Бул тармакта ири акчалар айланары, чоӊ кызыкчылыктар бар экени жашыруун эмес. 2014-жылы белгилүү спортчу Руслан Абасов киши колдуу каза болгон. Коомчулукта анын өлүмүн аӊчылык бизнесине байланыштырып жүрүшөт. Анткени Абасов соӊку жылдарда ушул тармакта ишмердүүлүк жүргүзүп келген. Кылмышка шектүү кармала элек, ИИМдин маалыматы боюнча, ал Орусиянын аймагында жашырынып жүрөт. Кыргыз жеринде жапайы айбанаттарды атууга тыюу салуу аракети да 4 жылдан бери колдоо таппай келе жатат. 2014-жылы ал кездеги парламент депутаты Исмаил Исаков жаныбарларга мылтык кезөөгө тыюу салчу мыйзам даярдап жатканын жарыялаган, бирок аракети парламентке жеткен жок. Андыктан Исаковдун сунушунун чоо-жайы көпчүлүккө белгисиз бойдон калды. 2016-жылы депутаттар Жанар Акаев менен Эмил Токтошев айбанаттарга аӊчылык кылууга 2030-жылга чейин мораторий киргизүүнү сунушташкан. Ага ылайык, карышкыр, түлкү жана чөөдөн башка айбанаттарды атууга биротоло тыюу салынмак. Кызыл китепке кирген айбанатты аткан адам 3 жылдан 5 жылга чейин эркинен ажыратылышы мүмкүн эле. Бирок долбоор өкмөттөн, Жогорку Кеӊештен колдоо тапкан эмес. Сунушка каршы депутаттар менен чиновниктер "өлкө ири кирешеден ажырайт" деген өӊдүү шылтоолор менен демилгени өткөрбөй коюшкан. 2017-жылы аӊчылыкка 2025-жылга чейин тыюу салуу демилгеси сунушталып, ал да колдоо тапкан жок. Демилгени 52 депутат колдоого алса, 56 депутат каршы чыккан. Бул жолу мыйзам долбоору "айбанаттардын айрым түрлөрүн атууга тыюу салынат" деген өзгөртүү менен кайра сунушталып жатат. Кайсы айбанаттар “бактылуу тизмеге” кирип, кайсылары кирбей калды деген суроо көпчүлүктү кызыктырып турган учур. Айтылган маалыматка ылайык, 2020-жылдан 2030-жылга чейин өлкөнүн бардык аймагында аркар-кулжага, тоо эчкиге, эликке, маралга жана каманга аӊчылык кылууга тыюу салынат. Эмне үчүн тегиз эмес, ушул 5 түрү тандалып алынганы түшүнүксүз. Белгилүүсү жаныбарларды коргоочулар менен аӊчылыкты сүйгөндөрдүн тиреши кайрадан күн тартибине чыкты... Парламенттин Бюджет жана финансы комитети 2018-жылдын 9 айында республикалык бюджет кантип аткарылганын талкуулады. Жыйында экономика министринин орун басары Автандил Алыбаев өлкөдө 20 шаарды өнүктүрүүгө 2 миллиард сом жумшалганын айтат. Бирок ал суммага кайсы шаарда кандай иштер жасалганын айтып бере алган жок. 2 миллиард сом - бюджеттен аймактарды өнүктүрүүгө деп бөлүнгөн акча. Жооптуу министрликтин минтип бул суммага жасалды деп бир ишти атап бере албаганы - быйылкы аймактарды өнүктүрүү жылы кантип жыйынтыкталып жатканынын күзгүсү. Соӊку кезде депутаттар "парламентке даярдыксыз келүүдө" деп өкмөт өкүлдөрүнө көп сын айтып жатышат. Мисалы, жакында парламентте Кыргыз-Казак чек арасы жөнүндө маселени кароодо чиновниктер Кыргыз-Казак чек арасынын Чүй облусуна караштуу бөлүгүнүн узундугу тууралуу 3 башка цифраны аташты. Мамлекеттик чек ара кызматынын төрагасы Уларбек Шаршеев 100 чакырым десе, Өзгөчө кырдаалдар министрлигинин өкүлү 205 чакырым дейт. Ал эми Чүй облусунун жетекчисинин орун басары 47 чакырым деген жооп узатты . Бүгүнкү комитеттин жыйынында депутат Сайдулла Нышанов "кышкысын жолго кумду кол менен чачуу биздин өлкөдө эле калды" деп өкмөттүн техникалык базасын сындады. Ошондой эле парламент комитетин тоготпой жатат, 5-жолу чакырууга келбей койду деп экономика министри Олег Панкратовго чара көрүүнү өкмөт башчыга сунушташты. Жакында эл өкүлдөрү Эмгек жана социалдык өнүктүрүү министрлигине Улукбек Кочкоровдун сунушталышын "өкмөттүн жалгыз позитивдүү кадамы" деп баалашты. Айтор, депутаттар өздөрү шайлаган өкмөттү көзөмөлдөй албай, ишинен оӊдуу жыйынтык таба албай убара... Экс-президент Алмазбек Атамбаев Орусиядан кайтып келди. КСДПнын өкүлү Кундуз Жолдубаева Атамбаев жетектеген делегация толук курамда Бишкекке кайтып келгенин айтып, эми тынч уктай бергиле деген билдирүү жасады. Экс-президентин Москвадагы 6 күндүк сапары өлкөдө түрдүү жоромолдорду жаратты. Бул арада Атамбаев чет жерде Өмүрбек Бабанов жана Нариман Түлеев менен жолугушту деген сөз тарады.
Дүйнөгө белгилүү "Самсунг" компаниясы жаңы 5 үлгүнүн силуэтин (сөлөкөтүн) көрсөттү. Анын ичинде бүктөмө смартфондор дагы бар. Бул тууралуу дүйнөлүк басылмалар жазып чыгышты. Ага ылайык, "Самсунг" компаниясы быйыл сезондун хити катары коло түстү тандап алышкан. " Беш үлгүлөрдүн ичине Галахы Таб С7 планшетин, Галахы Будс Лівэ ТWС-кулакчыны, Галахы Wатч 3 (ар түрдүү көлөмдө эки вариантта) акылдуу сааты, Галахы Фолд бүктөмө смартфонун, Галахы Нотэ20ьнын экинчи мууну жана флагмандык смартфондор линейкасы кирет. Бул тизмеде айтылгандардын баары рынок сегментинде алдынкы орундарды ээлей алышат" , - деп жазылат маалыматта.
Белгилүү Гарри Поттер жана сыйкыр ташы китебинин алгачкы басылышынан калган бир нускасы Тэннанц аукционунда 111 миң 598 долларга сатылды. Бул тууралуу чет элдик басылмалар жазып чыкты. Маалыматка ылайык, аталган китеп алгачкы ирет 1997-жылы "Блоомсбуры Публішінг" басмаканасы тарабынан 500 нускада басылып чыккан. Кийин ал китептердин көбү зыянга учурап, айрымдары толугу менен жок болгон. Ошондуктан бул китептердин баасы кымбатка турары да айтылат маалыматта. Аукцион үйү китепти 30 миң фунт серлитнгге (41 миң АКШ доллары) сатууну көздөп жатышканын билдирген. Бирок аукционго келгендер китепке 80 миң фунт стерлинг беришкен. Белгилей кетсек, Гарри Поттер романынын алгачкы басылышы автор Жоан Роулигге болуп көрбөгөндөй атак-даңк алып келген. Ошол жылдары аталган китеп 14,53 доллардан сатылган.
Энергетика министринин орун басары болуп Мирлан Жакыпов дайындалды. Бул тууралуу министрликтен маалымат таратышты. Кабарлангандай, тиешелүү тескемеге министрлер кабинетинин төрагасы Акылбек Жапаров кол койду.
"Тазалык" ишканасынын жумушчулары "Ала-Тоо" аянтына гүлдөрдү жаңыча ыкма менен отургузду. Бул тууралуу Бишкек мэриясынын басма сөз кызматы маалымдады. Маалым болгондой, гүлдөр Чүй кең көчөсү менен Эркиндик бульварынын кесилишинде сүрөт галереясынын алдына отургузулган. Гүлдөр көпөлөктү жана түрдүү фигураларды элестеткен ыкма менен отургузулганы айтылат маалыматта. Ал эми аталган аянтты кооздоо үчүн сальвия, тагетис, агератум, алиссум, колеус жана седум деген гүлдөрдүн түрлөрү пайдаланылган.
Кыргыздын залкар ырчы, обончусу Чубак Сатаевдин айкели тургузулду. Бул тууралуу порталына анын уулу, белгилүү ырчы Кубаныч Сатаев билдирди. Маалым болгондой, эстеликтин ачылышы келе жаткан жылдын жаз айларына белгиленген. "Учурда өзүбүз туулуп-өскөн Бакай-Ата районунун Боо-Терек айылында аталган айыл өкмөтүнүн сунушу менен атамдын эстелиги тургузулду. Буга чейин айылдагы клубдардын бирине да анын аты берилген. Жакынкы күндөрү ошол клубдун ичине сүрөттөрүн коюп, чакан музей ачууну пландап жатабыз. Андан сырткары мал союп, калың элди чакырып жогорку деңгээлде ачылышын өткөрсөк деген ниетибиз бар. Бирок ага бир аз убакыт керек болгондуктан, келе жаткан жылдын жаз айларында ишке ашат деп турабыз", - деди ырчы. Белгилей кетсек, Чубак Сатаев 1960-жылы 13-январда Талас облусунун Боо-Терек айылында туулган. Анын “Арман, ай”, “Кайгырбачы, кан досум” “Кең дүйнө”, “Ак бата” ырлары убагында хит болуп, азыркыга чейин популярдуулугун жогото элек. Ал 1993-жылы капысынан дүйнө менен кош айтышкан. Тактап айтканда, концерттен соң сахнанын артына өтүп, башын мыкчып, “кежигем тырышып жатат” деген боюнча жыгылып калган. Жандандыруу бөлүмүндө 2 күн жатып көз жумган.
Пицца. Бул сөздү укканда эле көзүңүзгө даамдуу, сыры чубалган, жаңы эле даярдалган ысык пицца тартылып, шилекейиңиз куюла түштүбү? Дал ушул пиццаны жеп жатканда, эмне жөнүндө ойлоносуз? Балким, ушундай даамды ойлоп тапкан италиялыктарга алкыш дейсизби же пицца тууралуу кандай кызыктар бар болду экен дейсизби? Анда пицца тууралуу кызыктуу фактыларга көз чаптырыңыз. • АКШда дээрлик 23 жылдан бери октябрь айы "пиццанын айы" катары белгиленип келет. Пиццанын мекени Италия болгону менен АКШ пиццаны сүйүп жеген өлкө. Мындан улам октябрь айы пиццанын айы аталып, бул айда пицца жасаган кафе-ресторандар жарандарга пиццаны бекер берсе, айрымдары атайын арзандатуулар менен сатышат. Пиццага арналган ар кандай фестивалдар өткөрүлүп, жарандар бул даамды башка айларга караганда 3-4 эсе көп жешет. Пицца эң көп желген даталарга футболдук оюндардын финалдык баскычы, 31-октябрь - пицца айынын акыркы күнү жана Хеллоуин майрамы кирет. • Эң алгачкы пиццерия 1738-жылы Италиянын Неапол шаарында «Антика» деген аталыш менен ачылган. • Статистикага караганда, АКШда ар бир секунд сайын 350 кесим пицца желет. Ошол эле статистикада көрүнгөндөй, эт азыктары кошулбаган пиццага эркектерге караганда аялдар көп басым жасашат. • Пиццанын эң популярдуу ингредиенти катары папперони эсептелинет. • Дүйнөдөгү эң чоң пицца 1990-жылы 8-декабрда Түштүк Африкада жасалган. Анын диаметри 34.4 метрди түзүп, салмагы 12 килограммга жеткен. • Алгачкы эң узун пицца 2003-жылы Израилде жасалган. Анын узундугу 100 метрге жеткен. Ал эми экинчи рекорддук узун пицца 2005-жылы Италиянын Пезаро шаарында жасалган, анын узундугу 240 метрди түзгөн. • Дүйнөдө эң кымбат пиццаны италиялык ашпозчу Ренато Виола даярдайт. Пицца "Людовик ХІІІ" деп аталып, 8300 евро турат. Анын курамына омар, кызыл лангуст, моцарелла, креветки, икранын 3 түрү жана күлгүн түстөгү туз (Австралиянын Мюррей дарыясынын жээгинен алынат) кирет. • Пицца инфаркт оорусуна эң жакшы даба. Эгерде аптасына 2 жолу пицца жесе, инфаркттын коркунучу 57 пайызга азаят. Себеби пиццага кошулган помидордун курамында ликопин заты бар. Ликопин заты помидор жогорку температурада ысыганда күчүнө кирет. Ал антиоксиданттык касиетке ээ болуп, инфаркт, атеросклероз ооруларын алдын алуу касиетине ээ. • Медицинанын тажрыйбасында 18 жаштагы жигитке пицца диета катары көрсөтүлгөн. Анын кан тамырлары аябай эле кеңейип кеткендиктен, аны ичкертүү үчүн холестерин зарыл болгон, холестеринди пицца аркылуу алуу сунушталган. • Андан сырткары изилдөөдө пицца залалдуу шишик дартынын айрым түрлөрүнүн пайда болуусун алдын алары аныкталган.
Бүгүн ирландиялык көк көздүү актёр, музыкант Киллиан Мёрфи 42 жашка толду. Ал 1976-жылы 25-майда Ирландиянын Дуглас деген кыштагында мугалимдердин үй-бүлөсүндө төрөлгөн. Болочоктогу кино жылдыздын балалыгы Баллинтемпл кыштагында өткөн. Үй-бүлөдө 4 бир туугандын улуусу. Киллиан Мёрфи окуучу кезинде эле музыка менен алектенип, келечекте рок ырчысы болууну кыялданчу. Ал иниси Пэйди менен бир нече музыкалык топто гитара чертчү. 1996-жылы бир туугандарга музыкалык лейблден иштешүү сунушу түшөт. Бирок ата-энеси балдарынын шоу бизнестин өкүлдөрү болушун каалаган эмес. Ошентип Киллиан Мёрфи ата-энесинин каалоосу менен орто мектепти аяктагандан кийин юридикалык билим алат. Чыгармачыл адам болгондон уламбы ал жогорку окуу жайда окуп жүргөндө эле театралдык студияларга баш багып, ар кандай спектаклдерде образ жарата баштайт. Белгилүү спектаклдерде ойноп калгандан кийин актёрдук чөйрөгө ыктайт. 2001-жылы Киллиан Мёрфи "Сактоочулар" ("Хранители") деген тасманын сценарийин жазып, андагы башкы ролду өзү жаратат. Андан кийин "Биз тандаган жолдор" ("Дороги, которые мы выбираем") сериалына тартылуу үчүн англис тилин өздөштүрөт. 2002-жылы "28 күндөн кийин" ("28 дней спустя") фильмине тартылып, Голливудда атагы чыгат. Баса, актёр такыр эт жеген эмес. Бирок 2003-жылы "Бермет сөйкө тагынган кызга" ("Девушке с жемчужиной серёжкой") тасмасында касапчынын ролун аткаруу үчүн эт менен достошууга туура келген. Бул эмгектеринен кийин "Бэтмен: Башталыш" ("Бэтмен: Начало"), "Түнкү каттам" ("Ночной рейс") кинолоруна тартылган. Ошентип Киллиан Мёрфи "Дюнкерк", "Атышуу" ("Перестрелка") өңдүү көпчүлүктүн сүймөнчүгүнө ээ болгон тасмаларда роль жаратат. Киллиан Мёрфи 2004-жылы ирландиялык сүрөтчү Ивонн Макгиннес менен үй-бүлө курат. Сүйүүгө бекем актёр жан шериги менен 8 жыл кыз-жигит болуп сүйлөшүп жүрүп баш кошкон. Түгөйлөр Малаки Мёрфи (2005-жылы) жана Эран Мёрфи (2007-жылы) деген уулдарды тарбиялап келет. "Менин үй-бүлөм жөнөкөй үй-бүлөлөрдүн катарына кирет. Мен деле таштанды чыгарган, балдарымдын жалаяктарын алмаштырган атамын", - деген ал.
Борбор калаабыз Бишкекте кышкы көчөт отургузуу иштери уланууда. Бул тууралуу мэриянын маалымат кызматынан билдиришти. Маалыматка ылайык, “Бишкек жашыл чарба” муниципалдык ишканасынын багбандары жабык тамыр тармактары менен ийне жалбырактуу көчөттөрдү Чолпон-Ата көчөсүнүн боюна, Туңгуч кичи районунун сейил багына, Тынчтык, Чүй проспектерине, Бишкек баатыр эстелигинин алдына отургузду. Жалпы 250 даана жаңы көчөт отургузулду.
порталынын "Суперстан" бөлүмүндө "Жылдыз болгум келчү, айла жок компьютер чукуп отурам" деген тема талкууга алынган. Автор: "Жылдыз болгум келчү, айла жок компьютер чукуп отурам. Өзүбүзгө байкалбаганы менен, башкаларга турмуш кургандан кийин канчалык өзгөргөнүбүз даана байкалат экен. 20 жашымда ырчы, обончу, тамада кыскасы жылдыз болгум келчү. Азыр ал кыялдарым орундалбай калды. Себеби эрте үйлөнүп пландарым өзгөрүп кетти. Башкача айтканда, жашоом "ожидание и реальность" болду. Кимдин жашоосу мага окшош болгон? Айткылачы? Ич ачышабы?" деген суроолорун калтырган. Т емадагы билдирүүлөрдөн: - "Мен актриса болгум келчү, каяктагы бухгалтердин окуусун окуп, эрте турмушка чыгып пландар өзгөрдү. Азыр эми жоолукту катуу байлап, жеңди түрүп анча-мынча кайнежелерге актрисалык ролдорду ойноп коюп жүрөбүз. Эң негизгиси өзүмө окшогон уул-кызым, ширинтайларым бар жашоом жарык" - "Кул жеймин дейт куйрукту, Кудай билет буйрукту" Балким, "жылдыз" болбой эле калганың жакшыдыр. Жылдыздын да жылдыздай машакаты бар: аркаңдан микрофон, камерасын алып жазгычтар аңдыйт, элдин баары сени эмне байпак киесиң, чачыңды кандай жасалгалайсың, канча аял алдың, канча күйөөгө тийдиң, ошонун баарын аңдып отурат. Анын үстүнө азыр "тфү" деп түкүрсөң "жылдыздарга" тийген заман эмеспи. Бирок кыялыма жетем деген киши интернет аркылуу деле жылдыз болуп жатышат. Азыркы замандын жетишкендиктери андай мүмкүнчүлүктөрдүн эшигин ачык койгон эмеспи". - "Менин да бала кезимден эле "жылдыз" болсом деген оюм бар, азыркыга чейин. Муну эч ким билбейт. 1-классымда обону, сөзү менен ыр жазып ырдап чыксам, үйдөгүлөрдүн баары күлө берип жатып калышкан болчу. Кийин мектепте ыр жазып жүрдүм, бирок апамдын "койчу, күлкүнү келтирип, сен ыр жазгыч болбой эле койчу, сенден ырчы чыкпайт" дегенинен, экинчи жазгыс болуп, таштап салгам. Азыр эми өзүмдүн жашоом өзүмдүн колумда, эң башкысы күчтүү каалоо болсо каалаганымды жасасам болот. Келечекте обондорду жаратсам деген ой-тилектер бар. Адам жасаганды, адам жасай алат дегендей, менде шарт ушундай болуп калды дебегиле. Азыр да кеч эмес. Ийгилик жылдыз болом дегендерге" - "А менчи мен, өзүмчө такшалып, билимимди кеңейтип ыр жазып, китеп чыгаргым келчү. Бул нерсенин эрте-кечи жок. Менде үмүт оту өчпөйт, турмушка такшалып, өйдө-ылдыйды көргөн соң деле китеп чыгарса болот деп ойлойм". - "Ээ мен деле аябай китеп окучумун да, үйдүн чатырына чыгып, жашынып алып окуган күндөрүм ай... Ошондо жазуучу болгум келген. Бир күнү аңгеме жазып баштагам анан эле сөз таппай уланта албай калсам болобу. Чоң дептер ачып жазып баштагам, автору түкүнчө деп, ошол бойдон жаткан аңгеме дептерим бир күн эле жаза калайын деп ача койсом эле чыгармам аягына чыгыптыр, агам улантып бүтүрүп коюптур, ошону менен токтоду. Жазуучулук кыйын экенин, ага да талант керек экенин сезгем, сериал жазгандарга даңк". - "Мен кичинемден ИИМдин алдындагы академияга окугум келчү, детектив китептерди окуп, берилип элестетип алчумун. Анан 11-класста бул кесип кыздарга жарашпасын түшүндүм. Эми котормочу болгум келет, ошол багытта окууга тапшырдым. Буюрса, аябай жакшы максат койдум. Дүйнө жүзүн кыдыргым келет, көп тил билгим келет анан жан дилим менен аракет кылам. Азыртадан жакшы максат коюп баштадым. Социалдык тармактардын баарын өчүрүп, жалаң окуу жана окуу кылайын деп жатам".
Чүй облусунун Аламүдүн районунда каракчылыкка шектелип 3 жаран кармалды. Бул тууралуу Чүй ОИИББинин маалымат кызматынан кабарлашты. Маалым болгондой, Аламүдүн РИИБине 1963-жылы туулган К.А. аттуу жаран арыз менен кайрылган. "Анда 27-июль күнү айдоочунун унаасына Бишкек шаарындагы "Ош базарынан" кардарлар отуруп, ГЭС-5 айылына жеткирип коюусун суранган. Болжол менен саат 21:00 чамасында көрсөтүлгөн дарекке жеткен учурда арткы орунда отурган балдардын бири айдоочуга кол көтөрүп, аны муунтуп, дагы бири автоунаанын ачкычын жана телефонун тартып алган. Айдоочу бейтааныш балдардын колунан качып, унаасындагы бычакка жетип, өзүн коргогонго аракет кылган. Ошол учурда балдар белгисиз тарапка из жашырып кетишкен. Бул факты Кылмыштардын жана жоруктардын бирдиктүү реестрине 202-берене (каракчылык) боюнча катталып, сотко чейинки өндүрүш иштери башталган. Ыкчам издөө иш-чараларынын жүрүшүндө жогорудагы кылмышка шектелип 1997-жылы туулган Б.Н. , 1992-жылы туулган А.А . жана 2002-жылы туулган Ш.Ж. аттуу жарандар кармалды. Учурда сотко чейинки өндүрүш иштери улантылууда", - дешти мекемеден.
Министрлер кабинетинин төрагасы Акылбек Жапаров Токтогул гидроэлектр станциясынын жалпы абалы жана иши менен таанышты. Бул тууралуу маалыматты мекемеден билдиришти. "Учурда Токтогул ГЭСин модернизациялоо долбоору ишке ашырылууда, анын алкагында ГЭСтин жаңы төртүнчү гидроагрегаты орнотулуп, ал бир нече убакыттан бери тесттик режимде иштеп келген. Азыр агрегат толук түрдө ишке киргизилүүдө" , - деген Жапаров. Ошондой эле ал Каракөл ГЭСинин курулуш долбоору менен таанышты. Анан наркы болжолдуу түрдө 25 миллион долларды түзөт. "Гидроэлектр станциянын кубаттуулугу 18 МВт түзөт. Бул объектинин курулушу жана ишке киргизилиши жашыл энергетиканы өнүктүрүүгө салым кошуп, өлкө жарандарын жана ишканаларын электр энергиясы менен үзгүлтүксүз камсыздоого өбөлгө түзөт. Өз кезегинде мамлекет ГЭСтерди курууга инвестиция салган инвесторлорго ар тараптуу колдоо көрсөтөт" , - деп белгиледи ал. Мындан тышкары Жапаров Талас облусунун Манас районунда жайгашкан «Бала-Саруу» ГЭСиндеги курулуш иштеринин жүрүшү менен да таанышты. Белгилей кетсек, «Бала-Саруу» ГЭСин куруу долбоорунда жалпы кубаттуулугу 25 мегаватт болгон үч генератордон турган, электр энергиясын орточо жылдык иштеп чыгуусу 92 млн кВт/саат саналган объектти куруу каралган. Мында Киров суу сактагычынын плотинасынын механикалык жабдуулары модернизацияланат жана сугат муктаждыктарын суу менен камсыз кылуунун бардык процесстери автоматташтырылат Буга чейин министрлер кабинетинин 2021-жылдын 27-августундагы чечими менен «Чакан ГЭС» ачык акционердик коомуна аталган гидроэнергетикалык объектини куруу укугу берилип, 2 миллиард сом өлчөмүндө бюджеттик кредит бөлүнгөн. Маалымат үчүн: Токтогул ГЭСи 1975-жылдын 1-январында ишке киргизилген өлкөдөгү эң ири электр станциясы. Суу сактагычтын көлөмү 19,5 млрд м3 түзөт. Бүгүнкү күнгө чейин төрт агрегаттын ар биринин кубаттуулугу 300 МВт саналган. Натыйжада ГЭСтин жалпы кубаттуулугу 1200 МВтты түзгөн. Учурда ишкана Токтогул ГЭСин реабилитациялоо боюнча долбоорду ишке ашырууда. Анда Токтогул ГЭСинин агрегаттарын алмаштыруу каралган.
Мурунку ички иштер министри Молдомуса Конгантиевди актоо өкүмү мурунку күчүндө, өзгөртүүсүз калды. Бул маалыматты порталына жактоочу Икрамидин Айткулов ырастады. Айтымында, биринчи инстанциянын чечимин бүгүн, 16-декабрда Бишкек шаардык соту колдогон. "Бүгүн,16-декабрда соттук коллегияда Бишкек шаардык соту кылмыш иши боюнча өкүм чыгарды. Чыгарылган өкүмдө Биринчи Май райондук сотунда биринчи инстанцияда каралган Конгантиевди актоо боюнча өкүм өзгөрүүсүз калтырылды. Прокуратуранын айыптоолору канааттандырылган жок" , - деди жактоочу. Эскерте кетсек, 12-июлда Талас облусунда президент Сооронбай Жээнбеков Конгантиевдин кылмыш ишин иликтеп, тергөөнүн чечимине укуктук баа берүүнү Башкы прокуратурага тапшырганын айткан жана прокуратура президенттин тапшырмасынын негизинде Конгантиевге 2010-жылы козголгон кылмыш иштин кыскарганы боюнча иликтөөнү баштаган.
Ички иштер министрлигинде иштеген улук прапорщик Саламат Орозакунов Таиландда өткөн аралаш мушташ боюнча турнирде жеңишке жетти. Министрликтин маалымат кызматы кабарлагандай, ММА турнири 2023-жылдын 7-мартынан 12-мартына чейин Таиланддын Бангкок шаарында өткөн. Ага Кыргызстандан Ички иштер министрлигинин Атайын багыттагы полкунун атайын операциялар отрядынын кызматкери, милициянын улук прапорщиги Саламат Орозакунов да катышкан.
Ала-Бел ашуусунда жолдун тайгактыгынан тыгындар пайда болууда. Бишкек-Ош шаарына жолго чыккан айдоочуларга унаалары үчүн керектүү шаймандар менен чыгуу эскертилет. Бул тууралуу Жалал-Абад облустук жол кыймылынын коопсуздугун камсыздоо бөлүмүнөн билдиришти. Билдирүүгө ылайык, аба ырайынын шартына байланыштуу Ала-Бел ашуусунда калыңдыгы 10-15 сантиметрге жеткен кардын жаагандыгынан улам унаалардын дөңгөлөктөрүндө көйгөйлөр жаралды. Бишкек-Ош унаа жолундагы кээ бир оор жүк ташуучу унаалардын айдоочуларынын керектүү шаймандарды албай жолго чыгып алгандыктан аталган жайларда тыгындар жаралууда.
Акыйкаттык издеп, өз укугун коргоо үчүн жүгүрүп жүргөндөрдү көп кездештирүүгө болот. Алардын бири Мелисбек Турсуниязов мындан 33 жыл мурун бейкүнөө 5 жылга эркинен ажыратылганын айтат. Арадан кыйла убакыт өтсө да, “киши өлтүргөн” деген атын жокко чыгаруу максатында акыйкаттык издеген жаран биздин редакцияга кайрылып, башынан өткөргөн тагдырын баяндап берди.
Бүгүн, 23-февралда Түштүк Кореянын Пйоңчаң шаарында өтүп жаткан Кышкы Олимпиада оюндарында спорттун 7 түрүнөн мелдештер өтүп, 5 түр боюнча медалдар ойнотулууда. Учурда фристайл боюнча жеңүүчүлөр аныкталды. Фристайл түркүмүнө кирген ски-кросс боюнча мелдеште 24 кыз-келин күч сынашты. Мелдештин жыйынтыгында алдыңкы 2 орунду канадалык спортчулар жеңип алды. 1-орунду Келси Серва жеңсе, 2-орунду Бриттани Фелан ээледи. Ал эми 3-орунга швейцариялык Фанни Смит ээ болду. Учурда медалдык жарышта лидерликти Норвегия, Германия жана Канада курама командалары сактап келе жатышат. Норвегия 13 алтын, 12 күмүш жана 10 коло медаль менен 1-орунда, Германия курамасы алтын медалдар боюнча Норвегияга жетип, бирок күмүш жана коло медалдар боюнча артта калууда (13 алтын, 7 күмүш жана 5 коло). Канада курама командасы 3-орунга жайгашты.
Бүгүн, 1 7-август. Күн ичинде болгон окуяларга саресеп салабыз... Саясий интрига кыргыздын төкмөчүлүк өнөрүнө жеттиби?.. 15-августта Бишкек шаарында өткөн Х Эл аралык айтыштын тандоо туру акындардын арасында нааразычылыктарды жаратты. Төкмө акындар Жеңишбек Жумакадыр , Идирис Айтбаев , Баян Акматовдун аз упай алып, тандоо турунан “жыгылып” калышы көпчүлүккө күтүүсүз болду. Мындан кийин төкмө акын Аалы Туткучев калыстар калыстыктан тайганын айтып, ІІ Дүйнөлүк көчмөндөр оюнунун алкагында Ысык-Көлдө өтүүчү Х Эл аралык айтышка катышпай турганын жарыялады. Калыстар тобунун курамында болгон акын Элмирбек Иманалиевге “өзүнүн шакирттерине тартты” деген доомат айтылууда. “Мен деле окуучуларыма жан тартам, бирок мынчалыкка бара албайм”, - деген Жумакадыр чырдан кийин 8 эмес, 12 акынды катыштыруу чечими чыкканына карабай айтышка чыкпасын билдирүүдө. Айтыштардын көркүн чыгарып, салмагын арттырган кыргызда саналуу эле төкмө бар экени чындык, ошондуктан көпчүлүк “Жеңишбек менен Аалы катышпаган айтыш айтышпы...” деп нааразы болууда. Өкүнүчтүүсү - бул окуя төкмө акындардын ортосунда ажырым жаратканын интернеттеги “айтыштар” даана көрсөтүүдө. “Шамал болбосо чөптүн башы кыймылдабайт”, акындардын нааразычылыгы да жөн жерден эмес. Чырды өз ара териштирип алышар. Башкысы - Дүйнөлүк көчмөндөр оюндарына казак акындары мыкты даярдыкта келишет, кыргызды намыска жыгууда алардын эки көзү төрт экени далай айтыштарда далилденген. Элдердин достугун бекемдөө ураанына негизделгени менен, эл аралык айтыштын маңызы – намыс талашуу, атаандашыңдан күчтүү экениңди далилдөө. Андыктан кыргыз эли өзүнүн төкмөлөрүнөн кызыктуу айтыш, намыс коргоо аракетин күтөт. Жеңишбек менен Аалынын айтышка чыкпай калышы – “Барселона” клубун атактуу футболчулар Месси менен Неймарсыз элестетүүгө тете экенин айткандар чыкты... “Бүтүн Кыргызстан” партиясынын лидери Адахан Мадумаров Конституцияны өзгөртүү демилгесине каршы атайын билдирүү жасады. Мадумаров учурда өлкө абдан кооптуу сыноонун алдында турганын, мамлекет башындагы саясий топ бийликте түбөлүк калуу операциясына даярданып жатканын айтат. “Конституциянын тегерегинде жүрүп жаткан оюндар – Кыргыз Республикасынын астына жашырылып жаткан мина. Бул оюндар өлкөдө калыптана баштаган жаңы жана эң начар тоталитаризмдин белгиси”, - дейт ал. Коомчулук тарабынан айтылып жаткан олуттуу сындарга карабай президент Алмазбек Атамбаевдин командасынын Баш мыйзамды өзгөртүү аракети күчүндө. Мындан 4 жыл мурун президент Конституция боюнча таптакыр башкача пикирде болчу. 2012-жылдын сентябрында парламент жыйынында президент депутаттарга кайрылуу жасап, өлкөнү өнүктүрүү үчүн Баш мыйзамга туруктуулук керектигин баса белгилеген. “Кыргыз мамлекети эгемендүүлүк алгандан бери Конституция жана мыйзамдар туруктуу болгон жок, дайыма өзгөрүүлөргө дуушар болуп келди. Көптөгөн депутаттар “келгиле, кабыл алып көрөлү, эгер болбой калса оңдоп коёбуз” дегенге көнүп алышты. Баарыбыз так түшүнүшүбүз керек: Конституциянын туруктуулугу - экономикалык, социалдык, саясий туруктуулуктун, өлкөнүн гүлдөп-өнүгүшүнүн негизи”, - деген президент. Өлкөдөгү бүгүнкү абал 2012-жылдагыдан айырмаланбайт.
Чүй облусунун Орловка айылында айдоочу рулга ээ боло албай, унаа оодарылып кетти. Кырсыктын кесепетинен 2 адам жаракат алды. Маалыматты Бишкек шаардык Жол кыймылынын коопсуздугун камсыздоо башкы башкармалыгынын басма сөз кызматынан кабарлашты. "Окуя бүгүн, 1-ноябрда болжол менен саат 18:00 чамасында орун алган. Анда Фольксваген Пассат үлгүсүндөгү унаанын айдоочусу рулга ээ боло албай, унаа оодарылып кеткен.
Жогорку Кеңештин депутаттарын шайлоо 20-декабрда боло турганы бүгүн белгилүү болду. Буга чейин парламенттик шайлоо 4-октябрда өткөн. 5-октябрда шайлоонун жыйынтыгына нааразы партия өкүлдөрү митинг өткөрүшкөн. Бирок тынчтык митинги массалык баш аламандыкка айланган. Ал эми 6-октябрда БШК шайлоонун жыйынтыгын жокко чыгарган. Азыр бийлик алмашып, мурунку президент Сооронбай Жээнбеков отставкага кетип, кош бийликти Садыр Жапаров колго алды. Биз жарандарга "жаңы бийликтен эмнени күтөсүз жана кандай талаптарыңыз бар?" деген суроо менен кайрылып, алардын пикирин уктук.
Президенттин жана Министрлер кабинетинин чечимдерин даярдоо боюнча башкармалыктын башчысы Айбек Жунушалиев 31-август – Эгемендүүлүк күнүнүн 32 жылдыгын Ош облусунда белгилөөгө байланышкан даярдык иштери менен жеринде таанышты. Бул тууралуу бүгүн, 9-июлда өкмөттүн басма сөз кызматынан билдирди. Маалыматка ылайык, көчмө жыйынга Эгемендүүлүк күнүн уюштуруу жана өткөрүү боюнча жумушчу тобу, президенттин Ош облусундагы өкүлү, Ош шаарынын мэри жана тиешелүү жергиликтүү мамлекеттик бийликтин өкүлдөрү катышты. Өлкөнүн Эгемендүүлүк күнүнө карата бир катар инфраструктуралык объектилер реконструкцияланууда жана жаңы курулуш иштери жүргүзүлүп жатканы айтылды. Атап айтканда, “Алымбек-Датка” этнографиялык комплекси, “Сулайман-Тоо” улуттук тарыхый-археологиялык музей комплекси оңдоп түзөөдөн өткөрүлүүдө. Мында 57 метр узундуктагы туу орнотуу планы боюнча курулуш иштери жүрүүдө. Ошондой эле Ош мамлекеттик университетинин айланасы реконструкцияланууда. Мында мамлекеттик жана саясий ишмер Насирдин Исановдун туулган күнүнүн 80 жылдык мааракесине карата анын эстелигин тургузуу пландалууда. Мындан тышкары, Ош улуттук драма театрынын айланасы, Ош шаардык стадиону, ошондой эле Кара-Суу районундагы Төлөйкөн ат майданы оңдоп түзөөдөн өткөрүлүүдө.
Эртең, 10-ноябрда саат 12:00дө Жаштар күнүнө карата Абдылас Малдыбаев атындагы Кыргыз улуттук академиялык опера жана балет театрында “Жашар 2023” жаштар фестивалы өтөт. Бул тууралуу Маданият, маалымат, спорт жана жаштар саясаты министрлиги билдирди. Министрлик “Борбордук Азиядагы билим берүү дебат ассоциациясы” коомдук фонду, Борбордук шайлоо комиссиясы менен биргеликте "Жашар 2023" платформасын ишке киргизип жатат. “Жашар” фестивалында “Сүйлө”, “Жаса”, “Кара” диалог аянтчаларында түрдүү темаларда талкуулар, көргөзмөлөр өтөт. Иш-чарага катышуу үчүн ідэа cа баракчасы аркылуу жазылуу керек. “Жаштар күнү” Кыргызстанда жыл сайын 10-ноябрда белгиленет.
Чүй облусунун Москва районундагы үйлөрдүн бирине кирип барып, үй ээсинин апасын жана келинчегин атып өлтүрүүгө шектелген адамдар кармалышты. Бул тууралуу 'ге 2-январда укук коргоо органдарынан кабарлашты. Шектүү катары 3 адам кармалган. Учурда факты боюнча кылмыш иши козголуп, тергөө иштери жүрүүдө. Анын ичинде үйдөн акча алып кетишкенби, жокпу такталууда. Эскерте кетсек, 1-январга караган түнү белгисиз адамдар Москва районундагы үйлөрдүн бирине кирип барып, үй ээсинин өзүнө, апасына жана келинчегине ок чыгарышкан . Алган жаракатынан улам апасы менен келинчеги окуя болгон жерден каза болуп калып, өзү оор абалда ооруканага жаткырылган. Ал эми окуя болгон учурда үй ичинде 2 айлык наристе да болгон.
Токмок шаардык ички иштер башкармалыгынын кызматкери пара талап кылуу фактысына шектелип кармалды. Бул тууралуу УКМК кабарлады. Билдирүүгө ылайык, 19-октябрь күнү Токмок ШИИБнин кызматкери, милициянын улук лейтенанты М.Д.К. 178 миң сом өлчөмүндө пара алып жаткан жеринен кармалды. УКМКнын маалыматына ылайык, ал зордуктоо фактысы боюнча козголгон кылмыш ишинин алкагында А.Р. аттуу жарандан кылмыш жоопкерчилигине тартпоо үчүн 2000 доллар талап кылгандыгы аныкталган. "Кармалган М.Д.К. УКМКнын тергөө абагына киргизилди.
Бүгүн, 8-сентябрда Жогорку Кеңештеги оппозициялык "Республика-Ата Журт" фракциясы Мамлекеттик мүлк фондунун жана "Кыргыз алтын" мамлекеттик ишканасынын маалыматын угууда. Фракция лидери Өмүрбек Бабанов "Кыргыз алтындын" "Центерра Голд Инк." компаниясындагы үлүшүн азайтууга жол берген өкмөт мүчөлөрүн сынга алды. "Саясат бир тараптуу болсун. Бирок "Кумтөрдү" коргой турган убакыт келди да. Чыккынчылык келишими болду. Бир миллиард долларга "Центерра" сатып алып жатат. Ошол акчаны Кыргыз жергесине бериш керек да. Биздин акциялардын саны азайган жок, пайызы азайды, 33төн 26га түштү деп айтып жатасыздар. Мындай жол менен "Центерра" бардык акча ресурстарды Кыргыз өлкөсүнөн максималдуу түрдө алып чыгып жатат. Биз, өзүбүз башкара албай жатабыз. Кеп ошондо болуп жатат. Мен үчүн бул келишим ошол иштеп жаткан өкмөттүн эң чоң катасы болот. Акциялардын пайызынын түшүп кетиши бул чыккынчылык. Бул боюнча убагы келгенде иш козголот" , - деди Бабанов. Айта кетсек, 2016-жылы "Центерра Голд Инк." компаниясы түндүк америкалык "Тһомпсон Cрээк Мэталс Інc." тоо кен компаниясын сатып алган. Келишимдин баасы 1,1 миллиард долларды түзгөн.
Бүгүн, 10-июлда Ош шаарында таза суу түтүгүн коюу үчүн казылган чуңкурда иштеп жаткан жумушчуларды топурак басып калды. Тилекке каршы, кырсыктын кесепетинен бир жумушчу каза болду. Маалыматты ӨКМнын басма сөз кызматынан кабарлашты. "Шаардагы Биринчи Май көчөсүндө таза суу түтүгүн өткөрүү үчүн казылган чуңкурда иштеп жаткан 4 жаранды топурак басып к алган. Окуя болгон жерге Ош шаардык ӨКМнын башкармалыгынан ыкчам топ, куткаруу кызматынан 8 куткаруучу, тартылган. Көрүлгөн чаралардын алкагында 3 адам куткарылса, тилекке каршы, 1 адам каза болду (аты-жөндөрү такталууда). Жаракат алган 3 жаран "Тез жардам" кызматына өткөрүлүп берилген, абалдары туруктуу.
Футбол боюнча өспүрүмдөр (У-17) Кыргыз курама командасы Астананын акиминин кубогу аттуу эл аралык мелдешине катышып, коло медалдарды тагынды. Бул тууралуу порталына Кыргыз Республикасынын футбол федерациясынан билдирди. Аталган мелдеште Кыргыз жана Тажик курама командалары, казакстандык "Астана", "Иртыш" жана "Шахтёр" футболдук клубдары күч сынашты. Анда Игорь Никитиндин шакирттери тайпалык баскычта "Астана" футболдук клубунун үстүнөн 2:0 эсебинде жеңишке жетип, Тажикстан курамасы менен 1:1 эсебинде тең чыккан. 3-турда Кыргыз футболчулар "Иртыш" футболдук клубу менен кездешип тилекке каршы 0:3 эсеби менен жеңилип, топтогон упайлары аркылуу коло медалдар үчүн күч сынашканга мүмкүнчүлүк алды. 3-орун үчүн беттеште Кыргыз курамасы СДЮШОР-8 командасы менен кез келип, 5:0 эсебинде жеңишке жеткенге үлгүрдү.
4Г/3Г/2Г камтуусу жана сыйымдуулугу жагынан Кыргызстандын лидери – О! Мобилдик оператору өлкө боюнча 200дөн ашуун телеком-инфраструктурасында түйүндөрдү масштабдуу жаңылоо иш-аракетин ийгиликтүү аткарды. Төө-Ашууда, «Каракол» тоо-лыжа базасынын аймагында, Жалал-Абад областындагы Бозымчак кенинде түйүндүн сигналы жана өткөрүү жөндөмдүүлүгү жакшыртылды. Эми смартфонунда 4 Г ЛТЭ түйүнүнүн ылдамдыгынын жогорулаганын жана туруктуу иштөөсүн алыскы айылдарды кошкондо, кийинки аймактардын 3 миллиондон ашык жашоочусу дагы байкай алмакчы: · Чүй областы: Бишкек, Кара-Балта, Токмок, Кант, Кемин шаарлары, «Акыл-Ордо», «Ак-Бата» конуштары, Таш-Дөбө, Төмөнкү Ала-Арча, Новониколаевка, Степное, Алексеевка, Панфиловское, Новопавловка, Ленинское, Көк-Жар, Нижневосточное, Васильевка, Кызыл-Бирлик айылдары, Восход, Эриктүү, Айдарбек, Ак-Башат, Кара-Суу, Сары-Булак, Төш-Булак, Жон-Арык, Чолок-Арык, Кум-Арык, Калдык, Тегирменти, Беш-Терек, Беш-Өрүк, Төмөнкү Орок, Жогорку Орок, Первомайское, Новопокровка, Ден-Арык, Петровка, Чалдыбар, Кош-Коргон, Рот-Фронт, Узун-Булак, Советское, Жээк, Гагарин ат., Аң-Арык, Шабдан, Ак-Түз, Сары-Жон, Киргшелк, Северное, Садовое, Ак-Кашат, Сын-Таш, Өтөгөн (Бириккен), Моңолдор, Сосновка, Чоң-Арык, Комсомольское, Кайырма, Александровка, Дача СУ, Военно-Антоновка, Чон-Даалы, Калыгул, Жаңы-Пахта, Бөксө-Жол, Бекитай, Мураке, Военно-Антоновка, Учкун, Панфилов ат., Ичке-Суу, Ак-Жол, Лебединовка, Мирное, Айдарбек, Алтын, Чорголу дачалары; · Ысык-Көл областы: Каракол, Балыкчы шаарлары, Григорьевка, Бостери, Ботокан, Каракол, Жон-Булак, Кызыл-Суу, Сүттүү-Булак, Токтоян, Кара-Ой, Көк-Дөбө, Тегизчил, Ак-Чий, Богатыровка, Желе-Дөбө, Ырдык, Көл-Төр, Жер-Үй, Бөкөнбаев, Көк-Мойнок, Туура-Суу, Фрунзе, Көөчү, Арчалы, Ак-Сай, Сары-Телегей, Сары-Тологой, Тоң айылдары; · Нарын областы: Тегерек, Коңорчок, Бирлик, Өзгөрүш, Байзак, Кочкор, Таш-Башат, Чолпон, Дөбөлүү, Ак-Булуң, Кызыл-Эмгек, Базар-Турук, Ак-Татыр, Чукур-Аксеки, Лама айылдары; · Талас областы: Ак-Дөбө, Ак-Жар айылдары; · Жалал-Абад областы: Жалал-Абад, Кара-Көл, Токтогул, Базар-Коргон шаарлары, Шамалды-Сай жана Кызыл-Жар шаарчалары, Сары-Кашка, Жаңгак, Таш-Жар, Коргон-Дөбө, Жаңы-Шаар, Чкалов ат., Кара-Ой, Мазар-Суу, Дөмөр, Атай, Карл Маркс ат., Кара-Суу, Каныш-Кыя, Терек-Сай, Тегене, Арсланбоб, Сай, Кашка-Терек, Чаар-Таш, Шекафтар, Падек, Жалгыз-Өрүк, Кызыл-Ай, Жети-Кошкон, Аркалык, Коминтерн, Талаа-Булак, Чарба, Топ-Жаңгак (Таш-Арык), Райкомол, Катар-Жаңгак, Көк-Алма, Миң-Өрүк, Жай-Терек, Көтөрмө, Согот, Ала-Бука, Сапалак, Бел-Терек, Достук, Курулуш, Бостон, Кызыл-Багыш, Такталык айылдары; · Ош областы: Ош шаары, Терек, Таргалак, Осоавиахим, Миязды, Аю-Тапан, Куу-Майдан, Коо-Чаты, Чычырканак, Күйөташ, Дароот-Коргон, Кара-Шыбак, Шерали, Кара-Дыйкан, Араван, Аччи, Тээке, Көк-Бел, Жар-Коргон, Ак-Шор айылдары; · Баткен областы: Сүлүктү, Айдаркен, Кызыл-Кыя шаарлары, Сай-Оозу (б. Кызыл-Булак), Чарбак, Курулуш, Кек-Тал, Кара-Булак, Чапаев ат., Ай-Көл (Сары-Дөбө), Разъезд, Тажик-Кыштак, Какыр, Үч-Коргон, Миң-Булак, Бежей, Ак-Татыр, Тунук-Суу, Боз-Адыр, Тогуз-Булак, Советское, Өрүкзар, Арпа-Сай, Сары-Алтын, Ак-Татыр, Сырт, Чет-Кызыл айылдары. О! Мобилдик оператору – 4Г/3Г/2Г камтуусу жана сыйымдуулугу боюнча өлкө калкынын 99%дан көбүн камтыган лидери. Камтуу картасы менен о.кг сайтынан таанышып чыгыңыз. Ыңгайлуу тариф ти тандаш үчүн о.кг сайтына баш багыңыз. Бул жерден атайы сунуштарды: О! түйүнүндө акысыз байланыш менен үнөмдүү топтомдордон тарта мобилдик ТВ жана кинотеатрлар менен чексиздикке чейин, пайдалуу үй-бүлөлүк топтомдорду, ошондой эле роутерлер, модемдер жана акылдуу түзүлүштөр үчүн варианттарды табууга болот. Колдоо кызматына күн-түн дебей WһацАпп: + 996 705 700 700, Тэлэграм: @о мобілэ опэратор бот, о.кг сайтынан онлайн-чат аркылуу, ошондой эле Фаcэбоок , Інстаграм , «Одноклассники» , «ВКонтакте» , ЁуТубэ же Тwіттэр социалдык тармактарынан жеке билдирүүлөр менен кайрыла аласыз. О! Мобилдик оператору – сиздин смартфонуңузга арналган түйүн.
Ош шаарынын борбордук аянтында жайгашкан "Мээрим" паркынын дааратканасынын абалы өтө начар. Мындай билдирүүнү бүгүн, 20-мартта окурман "Элдик кабарга" жөнөтүп, сүрөттөрү менен бөлүштү. Билдирүүгө ылайык, паркка келгендердин ар бири 20 сомдон акча төлөп кирет. Андагы дааратканын ичи өтө булганыч болгондуктан ага эл кирбей, бак-дарактын түптөрүн "булгашат". "Мен 2 жума мурда келгенде да ушундай болчу, бүгүн майрам алдында келсек да ошол абал, жытына адам чыдагыс. Бул жерде башка даараткана жок, элге абдан ыңгайсыз. Паркка кирүү үчүн акы алынып жаткандан кийин ажаткананын да абалын караш керек. Паркты иштеткендер эс алуучулар булгап жатат деши мүмкүн, бирок убагында тазаланып, көңүл бурулса мынчалык жаман көрүнүшкө келмек эмес.
порталынын "ЭЛДИК КАБАР" рубрикасына Бишкек шаарынын тургуну кайрылган. Анда ал Чүй жана Фучик көчөлөрүнүн кесилишинде жол белгилерине карабастан унаалардын катары менен тизилип токтоп алганын айтып, кескенге болбойт деген жол белгисин ушулардын айынан кесип, айып пул төлөп жатабыз деп билдирген. Милициянын кайгуул кызматы бул көрүнүшкө түшүндүрмө берди. "Жарандардын массалык маалымат каражаттары аркылуу келген кайрылууларын эске алып, Милициянын кайгуул кызматы келген кайрылууларды өз убагында аткарганга аракет кылып келет. Бул Чүй жана Фучик көчөлөрүнүн кесилишиндеги туура эмес токтогон унааларга карата сөзсүз биз тараптан тиешелүү чара көрүлөт.
Бүгүн, 14-январда Ош шаарынын Ак-Тилек кичи шаарчасында №81 "Балапан" балдар бакчасынын ачылыш аземи болуп өттү. Бул тууралуу Ош шаардык мэриясынын басма сөз кызматынан билдиришти. Билдирүүгө ылайык, 100 орундуу балдар бакчасынын ачылуу аземине Ош шаарынын мэри Таалайбек Сарыбашов , шаардык кеңештин төрагасы Жапарбек Ормонов жана шаар тургундары катышты. Шаар башчысы Таалайбек Сарыбашов жергиликтүү бюджеттен келечек муундар үчүн ыңгайлуу шарттарды түзүү максатында 5 балдар бакчасынын курулушу башталып, үчүнчүсү колдонууга берилип жаткандыгын баса белгиледи. " Буюрса, өткөн жылы жергиликтүү бюджеттен 2 жаңы бала бакчаны, 500 орундуу мектептин кошумча имаратын шаардыктардын колдонуусуна бергенбиз. Эми минтип жыл башында жаңы балдар бакчасын тапшырып отурабыз. "Балапан" балдар бакчасынан тарбияланган ар бир бала мекен, эл үчүн кызмат кылган, жигердүү инсан болуп калыптанышына тилектешмин" , - деди шаар башчы. Ак-Тилек кичи районуна курулган 100 орундуу бала бакча эки кабаттан турат. Жылытуу үчүн өзүнчө от казаны жана бардык шарттары менен курулган. Мындан тышкары Ош шаарында жергиликтүү бюджеттен дагы эки балдар бакчасы курулуп жатат.
Англиялык 12 жаштагы кыз дүйнө жүзүндөгү эң бою узун кыз аталганын чет элдик ЖМКлар жазды. Андагы маалыматка таянсак, Англиянын Саутгемптон шаарынын 12 жаштагы тургуну Софи Холлинстин боюнун узундугу 189 сантиметр. "Мен өзгөчө экенимди мурда эле билгем. Анткени мектеп босогосун аттагандан тартып менин боюм бардыгынан узун болчу", - деп билдирген Холлинс. "Гиннесстин реккордор китебине" киргенине карабастан Софи ага жасалган операциядан соң анын боюнун өсүшү токтойт деп ишенет. Дарыгерлер кызга Марфандын синдрому деген диагнозун коюшкан. Бул генетикалык оору. Анда организмди уулоочу ткандары жабыркайт. Мындан улам ички органдар жабыркап, адамдын бою тез өсө баштайт. Софи Холлинстин бою 6 жашында 147 сантиметр болгон. Дарыгерлер кыздын тизелерине операция жасоо жана гормондордун жардамы менен анын боюнун өсүшүн токтотууну аракет кылышкан. "Марфан синдромуна кабылганымды апам кичинекей кезимде эле айткан. Мен боюмдун узун экенине сыймыктанам.
Бир суткада 186 адамдан коронавирус илдети аныкталды. Бул тууралуу республикалык штабдан билдиришти. Бишкек - 62 Ош - 6 Чүй облусу – 43 Ош облусу - 8 Талас облусу - 5 Нарын облусу - 6 Ысык-Көл облусу – 34 Жалал-Абад облусу – 11 Баткен облусу - 11 Жалпы 79 миң 845 адамдан коронавирус илдети аныкталды. Өткөн суткада 309 бейтап короанвирус илдетинен айыгып чыкты.
8 жаштагы Айым Айтбаеванын башына операция жасалгандан кийин эки көзү көрбөй калган. Бүгүн, 13-июнда порталына өспүрүм кыздын чоң атасы Айтбай Аширалиев кайрылып, небересинин көрүү мүмкүнчүлүгү калыбына келеринен үмүт кыларын айтты. Аширалиевдин билдиргенине ылайык, алар Ош облусунун Өзгөн районуна караштуу Кызыл-Тоо айылында жашашат. " Неберем ооругандан бери бейтапканага байма-бай каттап, далай акча чыгым кылдык. Ага да кайыл болуп көзү көрүп кетсе деп үмүт кылып жатабыз. Ушул жылдын 10-мартында Ош облустук балдар ооруканасында Айымдын баш мээсинде пайда болгон шишикти алышкан. Бирок операциянын таасиринен эки көзү көрбөй калды ", - дейт Аширалиев. Ушул жылдын 12-майында борбор калаадагы дарыгерлер Айымдын көзүндөгү нерв, кан тамырлары соолуп баратканын айтышкан. " Неберемдин көзүн дарылатуу үчүн Кытайдан тажрыйбалуу дарыгер тапканбыз. Анын операция жасаган эмгек акысы, жол акы жана башка чыгымдары үчүн 22 миң доллар чыгымдалат экен. Биз жалпы туугандар менен биригип мындай суммадагы каражат таппай жатабыз. Балдарымдын баары жөнөкөй чарба жумуштары менен алектенет. Ошондуктан коомчулукка кайрылып, жардам суроого туура келип жатат. Азыр неберем мени менен жашайт. Аны дайыма жетелеп жанында жүрөм ", - деди Айымдын чоң атасы. Аширалиев Айтбай Бектемирович.
Мындан 53 жыл мурун, 1964-жылы 27-мартта Аляскада күчү 9,1 - 9,2 баллга жеткен зилзала болуп, калктуу пункттардын көпчүлүгү кыйраган. Ошондой эле ал күчтүү цунамини пайда кылып, натыйжада 131 киши каза болгон. Жер титирөөнүн очогу 20 чакырым тереңдикте, Аляска булуңунун түндүгүндө, Анкориж шаарынан 120 чакырым алыстыкта жайгашкан.
Бүгүн, 11-июнда Ысык-Көл облусунун Чолпон-Ата шаарында өткөн 13 жаштагы өспүрүмдөр арасындагы футзал боюнча кубогунда 1-орунду ээлеген Жалал-Абад командасын тосуп алуу аземи өттү. Бул тууралуу Жалал-Абад шаардык мэриясынан билдиришти. Маалыматка ылайык, жергиликтүү бийлик өкүлдөрү Жалал-Абад шаарында жаштар арасында өтүп жаткан жайкы чемпионат аз күндө өз жемишин берип жатканын баса белгилеп, 13 жаштагы өспүрүмдөр арасындагы кичи футбол боюнча өткөн мелдеште 1-орунду ээлеген жаш спортчуларга ийгиликтерди каалады.
Токтогул суу сактагычында суунун көлөмү бүгүнкү күнгө карата 16 миллиард 212 миллион метр куб болду. Бул тууралуу бүгүн, 3-августта “Улуттук электр станциялары” мамлекеттик ишканасынын маалымат кызматынан билдиришти. Маалым болгондой, агып кирген суунун көлөмү суткасына секундасына 989 метр кубга, агып чыккан суу секундасына 211 метр кубга жетүүдө.
Бүгүн, 25-ноябрда Жогорку Кеңеште Түркияда киши колдуу каза болгон Айэркен Саймаити боюнча маалыматтарды иликтөө үчүн түзүлгөн депутаттык комиссиянын алгачкы отуруму болуп өттү. Жыйын жабык түрдө өттү. Анда комиссиянын төрагасы болуп Талант Мамытов шайланды. Алмазбек Эргешов порталына билдиргендей, "Бир Бол" фракциясынын лидери Алтынбек Сулайманов бул иште анын аты аталып калган үчүн комиссиядан чыга турганын жарыялаган. "Бир Бол" фракциясы комиссияга мүчө катары башка депутатты сунуштай турган болду. Буга чейин депутат Искендер Матраимов дагы комиссиянын курамынан чыга турганын жарыялаган. Бүгүнкү жыйында эки депутат комиссиянын курамынан чыгарылды.
Сөздү багып сүйлөгөн жана баладай ишенчээк алпаруучу Нурзат Токтосунова буга чейин да көп адамдарга жардам берем деп күйүп калган жайы бар. Бул маегинде ал: "Баламды багып албасаңыз, муунуп өлөм" деген кызга жардам бергем. Кийин ал үстүмөн арыз жазып, оозумду ачырды", - деп ымандай сырын төктү.
Депутат Садык Шер-Нияз Жогорку Кеңештин төрагасы Дастанбек Жумабеков Социалдык маселелер, билим берүү, илим, маданият жана саламаттык сактоо боюнча комитетке көңүл бурбай жатканын айтты. Бул тууралуу ал бүгүн, 4-февралда аталган комитеттин жыйынында билдирди. "Сыйлык берүү үчүн канча кишинин атын бердик. Алардын канча пайызына сыйлык берилип жатат? Башка комитеттердикин текшерип көрүш керек. Алар сунуштаган адамдарга сыйлык көп берилип жатса чатак салышыбыз керек. Биздин комитетти сыйлабай калды. Спикер биздин комитетке көңүл бурбай жүрөт. Бул нерсени Жогорку Кеңештин жалпы жыйынында дагы айтам" , - деди ал. Депутат Евгения Строкова Жогорку Кеңештин төрагасы комитеттин жыйынына катышышы керектигин айтты.
18-декабрда Жогорку Кеңештин Экономикалык жана фискалдык саясат боюнча комитетинин жыйынында 2017-2018-жылдары Чыңгыз Айтматов атындагы Мамлекеттик улуттук орус драма театрынын имаратындагы ижарага берилген объекттер боюнча маалымат угулуп, эл өкүлдөрүнүн кызуу талкуусун жаратты. Депутат Эльвира Сурабалдиева ижарага берилген объекттерден мамлекеттик казынага каражат түшпөй жатканын айтып, мындай мүчүлүштүктөргө жол берген тиешелүү министрлик, мамлекеттик кызматтардын өкүлдөрүн катуу сынга алды. "Орус драма театрынын имаратынын артын бир канча жеке ишкерлер ижарага алып, тамактануучу, көңүл ачуучу жайларды иштетишет. Имараттын ичинде бир канча бөлмө ижарага берилет. Ошого карабастан 2010-жылдан бери мамлекеттин эсебине бир тыйын салык түшкөн эмес. Борбордун ортосунан орун алган маданий жайда мындай мыйзам бузууларга жол берген Маданият министрлигине, Салык кызматына жана Мамлекеттик мүлктү башкаруу фондуна чара көрүү керек", - деди эл өкүлү.
Ысык-Көлдүн Жети-Өгүз районунун 31 жаштагы тургуну 16 жаштагы кызга үйлөнгөнүн юрист Камиль Рузиев өзүнүн Тwіттэр баракчасына жазып чыкты. Анын айтымында, бул боюнча тиешелүү органдар али үн ката элек. "Жети-Өгүз районунун жашоочусу жашы жете элек кызга нике кыюу жолу менен үйлөнүп алган. Кошуналарынын айтымында, кыз өз макулдугу менен турмушка чыккан. Бул боюнча азырынча балдар менен иштеген тиешелүү органдар үн ката элек. Кыздын укугу бузулууда", - деп жазган Рузиев. Аталган маалымат боюнча Ысык-Көл облустук милициясынын маалымат катчысы Сталбек Усубакунов төмөнкүлөрдү билдирди. "Жети-Өгүз райондук милициясына бул боюнча эч кандай кайрылуу келип түшкөн эмес.
30-сентябрда укук коргоочу Назгүл Турдубекова Фаcэбоок баракчасында Бишкек шаарында келин күйөөсүнүн кордугунан кийин өз жанын кыйганын айткан. Бул боюнча Ленин райондук ички иштер бөлүмүнө кайрылганыбызда маалыматты тактады. Милициянын билдиришинче, каза болгон келин 26 жашта болгон. " 29-сентябрда кечки саат 19:58 чамасында милицияга Чокморов көчөсүндөгү үйлөрдүн биринде асынып турган аял табылгандыгы тууралуу маалымат түшкөн. Бул фактынын негизинде тергөө-ыкчам тобу окуя болгон жерге дароо барышып, ал жерге барганда факты тастыкталган. Каза болгон келин 1997-жылы туулган К.А. экендиги аныкталган. Сырттан текшерүү учурунда (соттук-медициналык эксперттин катышуусу менен) денеде жаракаттар табылган эмес. Бул факты электрондук журналга катталып, тергөөгө чейинки текшерүү иштери башталды.
Бүгүнкү күндө республика аймагындагы мектептерде 1660 ашкана жана 653 буфет бар. 1-4-класста окуган 440 миң окуучу тамак-аш менен камсыздалат. Бул тууралуу Оорулардын алдын алуу жана мамлекеттик санитардык-эпидемиологиялык көзөмөл департаментинен кабарлашты. Билдирүүдө айтылгандай, 1-4-класстын окуучуларына ысык тамак уюштурууга жыл сайын республикалык бюджеттен 590 миллион сомго жакын акча бөлүнөт. "Учурда Орусиянын Тармактык тамактануу институту жана биздин департаменттин адистери менен биргеликте иштелип чыккан программа иштеп жатат. Анда балдардын тамактануу талаптарын, жергиликтүү салттарды, артыкчылыктарды жана аймактагы тамак-аштын жеткиликтүүлүгүн эске алуу менен 130дан ашык түрдүү тамактарды иштеп чыгышкан. Анын ичинен биринчи тамактын 36 түрү, экинчи тамактын 52 түрү, суусундуктун 11 түрү, кондитердик азыктардын 19 түрү жана салаттын 12 түрү бар. Учурда пилоттук мектептердин 66 пайызы тамак жасоо үчүн этти, мектептердин 80 пайызы тамак-ашына сүт азыктарын колдонушат, пилоттук мектептердин кеминде 38 пайызында жумасына 4-5 жолу ысык тамак беришет, ар бир 4-мектепте башталгыч класстын окуучулары үчүн жума сайын салаттар берилет. Ошондой эле эл аралык уюмдардын колдоосу менен 1400гө жакын мектеп заманбап ашкана жабдыктары менен жабдылган, анын ичинде 22ден ашык жабдуулар бар. 1300дөн ашык мектептин ашпозчулары мектепте тамак жасоо технологиясы, санитария жана тамак-аш коопсуздугу боюнча атайын окуудан өтүштү. Мындан тышкары Раззаков атындагы КМТУда ашпозчулар үчүн республикалык окуу компетенция борборун түзүү боюнча иштер жүрүп жатат. Аймактык Оорулардын алдын алуу жана мамлекеттик санитардык-эпидемиологиялык көзөмөл борборлору калориялуулугу боюнча суткалык үлгүлөрдү тандоо, даяр тамактарды термикалык иштетүү жана тамак-аш азыктарынын ЕАЭБ талаптарына шайкештиги боюнча тамак-аш рационуна гигиеналык баа берүүнү жүргүзүшөт.
Ысык-Көлдө 28 жаштагы кызды зордуктоого аракет кылган деген шек менен Монголияда издөөдө жүргөн жаран кармалды. Бул тууралуу облустук милициядан билдиришти. Маалыматка ылайык, Ысык-Көл РИИБине Бишкек шаарынын 28 жаштагы тургуну арыз менен кайрылган. Ал арызында саат 1:00 чамасында аймакта жайгашкан эс алуу жайларынын биринде Монголиядан келген чала тааныш жаран мас абалында зордуктоого аракет кылганын билдирген. Кыздын айтымында, чет өлкөлүк жаран бетине бир нече жолу колу менен уруп, денесине залал келтирген. Тергөө-ыкчам иликтөө иш-чараларынын жүрүшүндө кылмышка шектелип Монголиянын жараны 36 жаштагы Я.Г. кармалган. Бул факты боюнча Кылмыш-жаза кодексинин 37-154-беренеси (Зордуктоого аракет кылуу) менен кылмыш иши козголгон. Райондук соттун чечими менен ал 2 айга камакка алынган. Учурда Ысык-Көл райондук милициясынын тергөө кызматы тарабынан кылмыш иши тергелип бүтүп, соттун кароосуна жөнөтүлгөн. "Шектүү өз өлкөсүндө бир катар алдамчылык аракеттерди жасагандыгы үчүн издөөдө жүргөн. Ошондой эле шектүү мекендешинин паспорту менен Кыргыз Республикасынын чек арасынан мыйзамсыз өткөндүгү аныкталды. Бул факты боюнча чогултулган материалдар юридикалык баа берүү үчүн Ысык-Көл РИИБинин тергөө кызматына өткөрүлүп берилди " дешти милициядан.
Коңшу Казакстанда акыркы бир сутка ичинде коронавирус инфекциясы 225 адамдан аныкталып, 3 адам каза болду. Бул тууралуу аталган өлкөнүн басылмалары жазышууда. Маалыматка ылайык, сутка ичинде коронавирустан каза болгон адамдардын бири Нур-Султан шаарында катталган. Ал 1959-жылы туулган эркек киши, экинчиси Шымкент шаарында 1956-жылы туулган эркек адам жана үчүнчүсү Павлодар облусунда 1939-жылы туулган аял киши болгон. Бул көрсөткүч менен Казакстанда коронавирус инфекциясы жалпы 11 миң 796 адамдан аныкталды.
Сиздин телефонуңуздун балансында бирдик түгөндүбү, ал эми эсепти толтуруу ар түрдүү себептер боюнча мүмкүн эмес болуп жатабы? Эмне кылуу керек? Сизге куткаруу буйрутмалары менен бөлүшөбүз! *105# Бир жолку кызмат - «Ишенимдүү төлөм» Маанилүү чалууну жасоо үчүн сиздин сураныч боюнча О! мобилдик оператору эсебиӊизди дароо ошол замат 25, 50 жана 75 сомго толуктайт. Ал үчүн 105# буйрутмасын гана терип, чакырууну басуу керек. Кызмат сиздин каалооӊуз боюнча кошулат. Пайдалуу дисциплина – көптөгөн мүмкүндүктөр: ишенимдүү төлөмдүн суммасынын өлчөмү сиздин мобилдик байланышка болгон ар айлык чыгымдарыӊызга жараша: алар канчалык чоӊ болсо, сиз балансты канчалык тез-тез толуктасаӊыз, ошондой эле сизди О! түйүнүндө тейлөө канчалык узак болсо, эсептөө суммасы ошончолук ири. Үч күндүн ичинде ишенимдүү төлөмдү кызматтын баасын эске алуу менен - алган суммага жараша 5, 10 же 15 сом кошуп жоё аласыз. Сизди эӊ күтпөгөн учурда сактап кала турган "Ишенимдүү төлөм" кызматы жөнүндө кененирээк о.кг сайтынан билүүгө болот. *107# Балансты автоматтык толтуруу - «Автотөлөм» Бул кызматты бир жолу кошуп алуу менен, эӊ ыңгайсыз учурда эсепте акча калбай калат деп кам санабай койсо болот. Сиздин баланста 1 сомдон аз калганда, балансыӊызга автоматтык түрдө 20 сом өлчөмүндө "Автотөлөм" автоматтык түрдө түшүп турат. Кошуу буйрутмасы - *107# (кошуу баасы 20 сом). Автотөлөмдүн суммасы 2 күндүк мөөнөткө берилет, аны жоюу баасы – 5 сом.
Кыргыз-Казак чек арасында түрк жараны жасалма паспорт менен кармалды. Бул тууралуу бүгүн, 26-майда Мамлекеттик чек ара кызматынан билдиришти. Маалыматка караганда, бүгүн "Актилек унаа жолу" көзөмөл өткөрүү жайында чек арачылар тарабынан 1979-жылы туулган Түркиянын жараны кармалган. Ал чек арачыларга Орусия жаранына таандык жасалма паспортту көрсөткөн. Тиешелүү документтер толтурулган соң кармалган жаран милиция кызматкерлерине өткөрүлүп берилди.
"Чудо женщина" тасмасы. 10:30, 15:40, 21:00. Көк зал "Албарсты" тасмасы. 10:50, 12:50, 14:50, 16:50, 18:50, 20:50, 22:50. Жашыл зал "Спарк. "Спасатели Малибу" тасмасы. "Чудо женщина" тасмасы. 18:40, 23:55. Кызыл зал "Эл укпасын" тасмасы. 10:20, 12:10, 14:00, 15:50, 17:50, 19:50, 21:50, 23:40. Ретро зал "Апамды издеп" тасмасы. "Шаардык келин Шарапат-2" тасмасы. 12:20, 16:10, 20:00, 23:50. Замандаш зал "Махабат" тасмасы. 11:00, 14:20, 17:40, 21:00.
Санариптик өнүктүрүү министри Талантбек Иманов мындан ары баланын туулгандыгы тууралуу күбөлүктү "Түндүк" мобилдик тиркемеси аркылуу алууга болорун Фейсбук баракчасына жазды. " Эми балдарыңыздын туулгандыгы тууралуу күбөлүгү "Түндүк" мобилдик тиркемесинде жеткиликтүү. "Туулгандыгы тууралуу күбөлүк" санариптик документи - бул туулгандыгы тууралуу күбөлүктүн кагаз формасын алмаштыруучу расмий электрондук документ болуп саналат. Ал кагаз түрүндөгү документ менен бирдей юридикалык күчкө ээ жана санарип документти мамлекеттик органдарга көрсөтүү талап кылынган бардык учурларда колдонсо болот. Туулгандыгы тууралуу санариптик күбөлүктүн негизги артыкчылыктарынын бири - анын ыңгайлуулугу. Эми аны каалаган ыңгайлуу убакта жана каалаган жерде колдоно аласыз", - деп билдирген Иманов. Санариптик документти колдонуу үчүн төмөнкү кадамдарды аткаруу керек: - Бирдиктүү идентификациялоо системасында авторизациялануу (булуттук электрондук кол тамганы калкты тейлөө борборунан бекер алуу керек); - "Түндүк" мобилдик тиркемесин АппСторэ же ПлайМаркэт`тен жүктөө; - Булуттук электрондук кол тамганы колдонуу менен мобилдик тиркемеге кирүү;
Баткен облусунун прокурорунун өлүмүнө шектүү катары кармалган облустук капиталдык курулуш башкармалыгынын башчысы М.Калыковдун жакындары бүгүн, 19-ноябрда үн катты. Эжеси Дариха Калыкованын 'ге билдиришинче, Калыков жакындарынын каршылыгына карабай аңчылыкка прокурорлордун чакыруусу менен кеткен. "Окуядан бир күн мурун иним менен тойдо отурдук. Ошол учурда иним "прокурор аңчылык уюштуруп бер деп чакырып жатат" деп айтып калды. Апам экөөбүз "алар менен эмне тиешең бар, барбайсын" деп айтканбыз. "Барбасам болбойт" деп 17-ноябрь күнү эртең менен аңчылыкка чыгып кеткен. Тилекке каршы, эми минтип прокурордун өлүмүнө шектелип жатат. Ал жерде жалгыз эле менин иним эмес, облустун жана райондордун 7-8 прокурору болгон экен. Ошончо киши өз жетекчисин коргой албаса, биздин укугубузду кантип коргойт? Иним мындай кылмышка барганына ишенбейбиз. Жакшылык кылса кылат, бирок жамандыкка колу барбайт. Керек болсо адам өлтүрмөк турсун, тоок, кой соё албайт. Ал үйдө жалгыз уул болгондуктан, өтө кичи пейил болчу" , - деди эжеси Калыкова. Облустук милициядан кабарлашкандай, прокурор Мамажакыповдун Лексус 470 үлгүсүндөгү унаасы 17-ноябрь күнү кечинде Баткен шаарынын Т.Турмаматов көчөсүнөн табылып, сыртында канга окшогон тактар бар экендиги билинген. Издөө иштеринин натыйжасында прокурордун жансыз денеси 18-ноябрь күнү таңкы саат 6:30да шаардын Кызыл-Жол кварталынын батыш тарабындагы Танги-Өтөк участкасы жактан табылган.
Чүй облусунун Маевка айылында жүргүнчү ташыган кичи автобус менен жеңил унаа сүзүштү. Бул тууралуу порталына Чүй облустук жол кыймылынын коопсуздугун камсыздоо башкы башкармалыгынын маалымат кызматынан билдиришти. Маалыматка караганда, кырсыктын кесепетинен 4 адам жабыркаган. Анда кичи автобус менен Волксwагэн үлгүсүндөгү унаа сүзүшкөн. "Жаракат алган жарандар аймактык ооруканада дарыланууда.
Акылбек Жапаров президенттин администрациясынын түзүмдүк бөлүмдөрүнүн жетекчилеринин катышуусунда ыкчам кеңешме өткөрдү. Бул тууралуу министрлер кабинетинен кабарлашты. Мекемеден билдиришкендей, жыйындын жүрүшүндө тиешелүү кызматтарга социалдык жөлөк пулдарды жогорулатуу жана жеке жер тилкелерин трансформациялоо маселелерин иликтөө табышталды. Ошондой эле жыйындын жүрүшүндө министрлер кабинетинин башчысы электрондук документ жүгүртүүгө өтүү боюнча тапшырманын аткарылышынын жүрүшү менен таанышты.
Ысык-Көл облусунун Бостери айылында эс алып жүргөн Казакстандын жараны каза болду. Бул тууралуу Ысык-Көл ОИИБинин басма сөз катчысы билдирди. Маалыматка ылайык, окуя бүгүн, 5-августта орун алган. "Бостери айылындагы менчик коттедждердин биринде Казакстандан келген жаран каза болду. Ал 2-августта Ысык-Көлгө жубайы жана кыздары менен келген. Маркум коттедждеги жатаканада каза болгон. Алдын ала маалыматтар боюнча каза болгон жаран 3 күн бою алкоголдук ичимдик ичкен.
Атактуу футболчу Лионель Месси күйөрмандарынын көпчүлүгүнөн Пекин шаарындагы мейманкадан чыга албай калды. Бул тууралуу Глобал Тімэс басылмасы жазды. Маалыматка ылайык, Аргентина курамасы жайгашкан мейманкананы кытайлык күйөрмандар курчап алган. Алардын саны көп. Мындан улам Аргентина курама командасы машыгууга бара албай калды. Алар Пекиндеги спорт борборлорунун биринде машыгуу өткөрүүнү пландаган болчу. Ошондой эле кытайлык күйөрмандардын бири Месси жайгаша турган мейманканаларды алдын-ала билип, аны менен жолугушуу үчүн 4 мейманканадан 1400 долларга бөлмө ижарага алган. Аргентина курамасы 15-июнда Пекинде Австралияга каршы жолдоштук беттеш өткөрөт.
Бүгүн, 21-апрелде Ош шаары, Кара-Суу жана Ноокат райондорунун коменданты Малик Нурдинов жана саламаттыкты сактоо министринин орун басары Мадамин Каратаев облустагы абал тууралуу онлайн маалымат жыйын берип жатышат. Коменданттын маалыматына ылайык, облус аймагында 6 жаран коменданттык сааттын эрежелерин бузган. "Өткөн суткада коменданттык саат убагында тартип бузган 6 жаран кармалып, протоколдор түзүлүп, эскертүүлөр берилди.
Бүгүн, 5-октябрда “Манас-2” аэропортунда Кыргыз Республикасынын Эмгек сиңирген артисти, манасчы Рысбай Исаковду тосуп алуу аземи өттү. Манасчыны маданият, маалымат, спорт жана жаштар саясаты министринин орун басары Түмөнбай Колдошов баштаган өкүлдөр тосуп алды. Рысбай Исаков Түркиянын Бурса шаарында өткөн “Манас жумалыгынын” алкагында айтуучулук багыты боюнча "Дүйнөлүк гиннесстер китебине" 124 саат убакытка манас айтуу боюнча катталган болчу .
“Дастан” ишканасынын мурдагы жетекчиси Алексей Ширшов үй камагына чыгарылды. Бул тууралуу райондук соттон кабарлашты. Маалыматка ылайык, Алексей Ширшовдун бөгөт чарасы кечээ, 10-майда Бишкектин Биринчи Май райондук сотунда каралган.
Көкөмерен суусуна унаасы менен түшүп кеткен өкмөттүн Чүй облусундагы ыйгарым укуктуу өкүлчүлүгүнүн аппарат башчысы Молдакун Абдылдаевдин кызы Индира апасын жана инисин табууга жардам сурайт. Ал издөө иштерине эркек кишилер керек болуп жатканын айтат. "Апам менен инимди 7 күндөн бери издеп жатабыз. Кайдыгер карабаган мырзалар, силерден жардам берүүңүздөрдү суранам. Апам менен инимди таап, акыркы сапарга узатып, жерге беришим абзел. Мага камера, дрон менен иштей алгандар жана ыктыярчылар керек. Азыркы тапта ӨКМнын кызматкерлери, туугандар болуп жалпысынан 100дөн ашык адам издөө иштерин жүргүзүп жатабыз. Биз Суусамыр-Жумгал аймагындабыз", - деди ал.
Германиянын Куралдуу күчтөрүнүн Ооганстандагы миссиясы аяктап кечээ, 29-июнь күнү Мазари-Шариф шаарындагы аскердик лагерде калган акыркы немис жоокерлери төрт аскердик учак менен Ооганстандан чыгып кеткен. Бул тууралуу чет элдик басылмалар жазышты. Маалыматка ылайык, немис аскерлери Ооганстанда болгонуна 20 жылдай болуп, бул убакыт аралыгында 59 немис аскери Ооганстанда каза болгон. Өз кезегинде Германиянын к оргоо министри 2001-жылдан бери Ооганстанда 150 миңге жакын немис жоокери кызмат өтөгөндүгүн айтып, ал өлкөдөгү миссияга катышкан жоокерлердин ар бирине ыраазычылык билдирген.
Чүй ОИИББинин мурдагы башчысы Нурлан Сарчаевге бычак сайган жарандык никедеги аялы үй камагына чыгарылды. Бул тууралуу Бишкек ШИИББинин басма сөз кызматы порталына билдирди. "Нурлан Сарчаевдин аялы кечээ, 19-июлда Свердлов райондук сотунун чечими менен үй камагына чыгарылды. Ага карата алгач козголгон 234-беренеси (бейбаштык) 104-беренеге (саламаттыкка атайылап оор залал келтирүү) алмаштырылды. Учурда тергөө иштери жүрүп жатат", - деди маалымат катчы. Эске салсак, 17-июлда Нурлан Сарчаев бычактан жаракат алып Чүй облустук ооруканасына жеткирилип, ага операция жасалган.
Тоок жылы Ит жылына орун бошотту. Жаңырган жыл дүйнөгө, анын ичинде Кыргызстанга эмнелерди алып келип, эмнелери менен сүйүндүрөт жана кооптондурат? “Жарыкка келген балдардын 60 пайызын кыздар, 40 пайызын эркек балдар түзөт. Төрөлгөн эркек балдардын басымдуу бөлүгү назик мүнөзгө ээ болушат”, - дейт астролог Жанар Кадыралиев.
16-декабрь күнү Кыргыз-Тажик чек арасында эки өлкөнүн жарандарынын ортосунда чыр чыккан. Бул тууралуу чек ара кызматынан билдиришти. Маалыматка ылайык, Баткен районунда жайгашкан Көк-Таш айылындагы Кыргыз өлкөсүнө тиешелүү тактала элек тилкеге Тажик жарандары тосмо куруп башташкан. 30-40 Кыргыз жараны курулуш жүргүзүлүп жаткан дүкөн жакка чогулуп, нааразычылыктарын билдиришкен. Жыйынтыгында эки өлкөнүн жарандарынын ортосунда чыр чыгып, жерине Кыргыз Республикасынын чек ара кызматкерлери барып, Тажик жарандарынан чек аранын тактала элек тилкесине иш жүргүзбөөнү талап кылышкан. Бирок тажик тарап макул болгон эмес.
Индиянын Нью-Дели шаарында өтүп жаткан күрөш боюнча Азия чемпиондугунда кыргыз балбаны Азат Салидинов турнирдин финалына чыкты. Салидинов күрөштүн грек-рим түрү боюнча 87 килограмм салмак ченинде катышып, биринчи жүрүшүндө тажикстандык балбанды жеңип, кийинки жүрүшүндө кыргыз балбаны 9:0 эсеби менен япониялык балбанды жеңип алды. Жарым финалдык беттеште Азат Салидинов ирандык балбанга 7:0 эсебинде утулуп жатып, убакыт бүтөрүнө 7 секунд калганда ирандык балбан жаракат алып, мелдешти андан ары уланта албай калды. Муну менен кыргыз балбаны мелдештин финалына чыкты.
Бишкекте 1 сааттын ичинде 12 жөө жүрүүчүгө жол эрежесин сактабагандыгы үчүн айып салынды. Бул тууралуу Жол кыймылынын коопсуздугун камсыздоо башкы башкармалыгынын басма сөз кызматы билдирди. Маалым болгондой, 3-майдан тартып Бишкекте "Жөө жүрүүчү" аталышындагы рейд старт алып, 6-майга чейин созулат. Рейд жол эрежесин бузган айдоочулар менен жөө жүрүүчүлөргө эскертүү берүү жана жол кырсыктарын алдын алууга багытталган. " Бул рейддин жүрүшүндө 1 сааттын ичинде унаа жүргөн жолдун атайын белгиленген жеринен эмес, туш келди кесип өтүп, жол кыймылынын эрежелерин одоно бузган 12 жөө жүрүүчүгө айып салынды", - дейт басма сөз катчы.
Окурман Өзгөндөгү баннерлердин бириндеги жазууну сүрөткө тартып, порталына Wһацапп аркылуу жөнөттү. "Касс" деген сөздү кайдан алышкан? Күнүнө 10 миңдеген машина өтчү жолдогу ушундай жазууларды текшерген тил комиссиясы эмне кылып жүрөт?
Таалайбек Нуралиев Жазаларды аткаруу мамлекеттик кызматынын төрагасынын биринчи орун басары болуп дайындалды. Мындай маалыматты аталган мекеменин басма сөз кызматы 27-февралда таратты. Тийиштүү буйрукка өкмөт башчы Мухаммедкалый Абылгазиев кол коюп, андан кийин Нуралиев Жазаларды аткаруу мамлекеттик кызматынын өздүк курамына тааныштырылды. Нуралиев 1967-жылы Нарын шаарында төрөлгөн. Ал эмгек жолун Жазаларды аткаруу мамлекеттик кызматында катардагы опер кызматкери катары иштеп баштаган.
Бүгүн, 8-майда Жалал-Абад облусунун Аксы районунун Жерге-Тал айылында Жеңиштин 73 жылдыгына карата майрамдык иш-чара болуп өттү. Бул тууралуу окурман "Элдик кабар" рубрикасына WһацАпп аркылуу кабарлады. Анын билдирүүсүнө ылайык, аталган айылда Улуу Ата Мекендик согуштун 2 ардагери жашайт. "Эртең 9-майда ардагерлер шаарда өтө турган салтанатка бара тургандыктан, айыл эли аларды бүгүн куттукташты. Бир гана Улуу Ата Мекендик согуштун ардагерлерин эмес, Баткен жана Ооган согушунун ардагерлерин да куттуктап, дасторкон жасалып, белектер тапшырылды. Майрамдык кечеде мектеп окуучулары параддан өтүштү.
Ак-Босого жаңы конушунда жеңил унаа сүзүп, 6 жашар кызы каза болуп, 3 жаштагы баласы менен оор абалда ооруканада жаткан аял бейтапканадан чыкты. Бул тууралуу порталына Саламаттыкты сактоо министрлигинин басма сөз кызматынан билдиришти. Маалыматка ылайык, эне баланын абалы туруктуу. Окуянын чоо-жайы: Жол кырсыгы 4-сентябрь күнү саат 18:45 чамасында Ак-Босого жаңы конушунда болгон. Анда айдоочу Профессор Зима көчөсүндө бара жатып, Архитектурная көчөсүнө бурулганда жөө өтмөктөн жол кырсыгына кабылган. Тактап айтканда, айдоочу 41 жаштагы аялды 3 жана 6 жаштагы балдары менен сүзүп кеткен. Натыйжада аял жана 3 жаштагы бала "Тез жардам" кызматы аркылуу ооруканага алынып кетсе, 6 жаштагы кыз окуя болгон жерден каза болгон. Ал эми айдоочу изин жашырып качып кеткен.
Спорттук кийимдерди чыгарган "Нікэ" фирмасы айымдарга арналган жаңы спорттук бут кийимдерди чыгарды. Бул тууралуу чет элдик маалымат каражаттары жазып чыгышты. Маалыматка ылайык, айымдарга жаңы чыккан бут кийим жаккан эмес. Сатып алуучулардын билдиргенине ылайык, Нікэ Аір Мах ФФ 720 бут кийими өзүнүн сырткы көрүнүшү менен үтүккө окшош. Интернет айдыңында фирмага нааразы болгон кыз-келиндер көбөйүп кеткен. Твиттер социалдык тармагында "эми биз үтүктү бутубузга кийишибиз керекпи?" , "Феминисттер бул бут кийимди көрбөсүн" деген өңдүү билдирүүлөр жазылган. Нікэ Аір Мах ФФ 720 сатыкка 20-июндан тарта чыгат. Спорттук бут кийим кара жана боз түстө чыгат.
Чоң залда "Бамблби" тасмасы 3Д форматта. 11:20, 16:00 "Делбирим" тасмасы. 13:50, 18:30, 20:40, 22:50. Көк залда "Робин Гуд: Начало" тасмасы. 10:00, 16:30. "Бамблби" тасмасы 3Д форматта. Жашыл залда "Хроники хищных городов" тасмасы 3Д форматта. 15:50, 18:20, 20:50, 23:20. Кызыл залда "Делбирим" тасмасы. 16:00, 18:10, 20:20, 22:30. Ретро залда "Такебай" тасмасы. 10:00, 12:00, 14:00, 15:50, 18:00, 20:00, 22:00, 23:50. Айтыш залда "Такебай" тасмасы. 13:20, 15:20, 19:10, 21:10. "Томпошка Тоня" тасмасы. 10:00, 11:40, 17:20, 23:10. Замандаш залында "Делбирим" тасмасы. 11:00, 13:00, 15:00, 23:40.
Кыргыз мушкерлери "Рио-де-Жанейро-2016" Олимпиадасына жолдомо ойнотулуучу мелдешке катышуу үчүн Кытайга жөнөп кетишти. Мелдеш 21-марттан 4-апрелге чейинки аралыкта Гуйян шаарчасында өтөт. Машыктыруучу Адылхан Бекболотов курамга Турат Осмонов (49 килограмм салмакта), Болотбек уулу Эркин (69 кг), Азат Усеналиев (52 кг), Эрмек Сакенов (64 кг), Адылбек уулу Эркин (81 кг), Өмүрбек Малабеков (56 кг), Бек Камчыбеков (60 кг), Ильяр Ахмедов (75 кг), Сергей Паренко (91 кг) сыяктуу мушкерлерди чакырган.
Майлуу-Сууда эркек киши сууга боюн таштап каза болду. Бул тууралуу Өзгөчө кырдаалдар министрлигинен билдиришти. Маалыматка ылайык, окуя Жалал-Абад облусундагы Майлуу-Суу шаарында бүгүн, 11-апрелде эртең менен болгон. Анда ӨКМнын куткаруучуларына саат 9:55 чамасында 58 жаштагы С.С. аттуу жаран өзүн сууга таштады деген маалымат түшкөн.
"Банктар аралык процессингдик борбор" ЖАКы ("Элкарт" улуттук төлөм тутумунун оператору) 2021-жыл үчүн жыйынтыктарын чыгарып, "Керемет Банк" ААКнын узак мөөнөттөгү кызматташтыгы жана "Элкарт" улуттук төлөм тутумунун өнүгүүсүнө кошкон салымы үчүн ыраазычылык менен белгиледи. Рынокто иштеп келген мезгил аралыгында 850 компания улуттук төлөм тутумдары базасында өзүнүн эмгек акы долбоорлорун тейлөөгө алууну "Керемет Банк" ААКсына ишенип тапшырып берген, ал эми бүгүнкү күнгө карата банк 65 000 "Элкарт" картын тейлеп келет, алардын саны күн санап өсүп, сунушталган кызматтар болсо жакшырып жатат. Өзүнүн өндүрүмдөрүн санариптештирүүгө ыкташтырган "Керемет Банк" ар дайым заманбап технологияларды киргизүүгө умтулуп келет, ошондуктан өлкөдө эң алгачкылардан болуп НФC базасында контактсыз "Элкарт" карттарын чыгарууну нукка сала алган. НФC (Нэар Фіэлд Cоммуніcатіон) – аны терминалга салбастан, 10 сантиметр аралыкта кармоо менен соода-сервистик ишканаларда банктык карттар менен эсептешүүгө мүмкүндүк берген контактсыз төлөмдөр технологиясы. Ал учурда карттын номери тууралуу маалыматтар шифрленген нукта окулуп, башка жактарга берилбейт. Ал эми "Керемет Банк" ААКы менен "Банктар аралык процессингдик борбор" ЖАКнын биргелешкен долбоорунун артынан жана "ЭЛКАРТ Мобайл" мобилдик тиркемесинин банктын кардарларынын базасы менен интеграциялануусунан улам, өлкөнүн бардык банктары тарабынан чыгарылган "Элкарт" улуттук карттары менен банктык операцияларды жүзөгө ашырууга жаңы мүмкүнчүлүктөр ачылган. Долбоордун артынан "Элкарт" улуттук төлөм тутумунун кайсы болбосун катышуучусу 24/7 ыргагында "Керемет Банктын" кардарларынын аманаттарын, эсептешүү эсептерин же карт эсептерин толуктап, ошондой эле акча которууларды ишке ашырып жана насыяны дагы төлөй алат.
Орусиянын 85 аймагынан акыркы бир сутка ичинде 24 миң 326 адамдан коронавирус илдети аныкталды. 491 адам каза болсо, 23 миң 226 бейтап айыгып чыкты. Бул тууралуу аталган өлкөнүн басылмалары жазышууда. Маалыматка ылайык, сутка ичинде коронавирус илдети аныкталган адамдардын ичинен: Москва шаарында - 5838 (айыккандар 5601); Санкт-Петербург - 3179 (айыккандар 1628); Москва облусу - 970 (айыккандар 558); Нижегород облусу - 443 (айыккандар 890) адам жана калгандары башка аймактардан. Бул көрсөткүч менен Орусиянын 85 аймагынан жалпы 2 миллион 138 миң 828 адамдан коронавирус аныкталды.
21-кылымдын 21-жылы, 21-июнь... Өлкө боюнча 21 саны менен коштолгон кооз датада жалпы 87 жуп никесин расмийлештирди. Мындай маалымат Мамлекеттик каттоо кызматы тарабынан белгилүү болду. Андагы маалыматка ылайык, Бишкектеги Бакыт үйүндө 22 түгөй нике күбөлүгүн алса, Ошто 41 жуп никелешти.
Бишкек шаарында ушул жылдын 5 айында 1 миң 88 адам гидрофобия тобокелдигине кабылган, анын ичинен 347ү 14 жашка чейинки өспүрүмдөр. Мамлекеттик санитардык-эпидемиологиялык көзөмөл борборунан к утурма же гидрофобия - бул ооруган малдын тиштеген жери аркылуу жуккан, нерв системи жабыркаган курч вирустук оору экенин кабарлайт. Билдирүүгө ылайык, адамдар кутурма оорусун негизинен иттерден жуктурушат. Инфекциянын тарашы тиштеп алганда шилекей аркылуу өтөт. Ылаңдаган малда оорунун алгачкы белгилери пайда болгонго чейин 10 күнгө чейин жугуштуу болушу мүмкүн. Жапайы жаныбарлар арасында инфекциянын негизги булагы карышкыр, түлкү, чөө, жарганат, ал эми үй жаныбарлары арасында иттер менен мышыктар болуп саналат. Жылкы, бодо мал, чочко жана келемиштер айрым учурда гана инфекциянын булагы болуп калышы мүмкүн. Эгерде ит тиштеп алса эмне кылуу керек? * жаракат алган жерден канды сыгып, суу жана самын менен жакшылап жуу; * хирургга кайрылып, кутурмага каршы вакцина алуу; * итти 10 күн бою байкап туруу, эгер ит өлбөсө, анда ал кутурма менен оорубайт; * ит өлгөн учурда анын сөөгүн ветеринардык-диагностикалык лабораторияга жөнөтүү. Эгерде адамда гидрофобиянын алгачкы белгилери пайда болсо, анда аны куткаруу мүмкүн эмес. Ит тиштеген учурда Бишкектеги Манас кең көчөсү, 41 дарегинде жайгашкан Спорт жана калыбына келтирүү борборунун дарыгер-рабиологуна кайрылуу керек. Ошондой эле аталган борбордо травматология борборлору бар, алар дем алыш жана майрам күндөрүнө карабастан мал тиштегенден жабыркагандарга күнү-түнү жардам көрсөтүшөт.
Бир сутка ичинде өлкө боюнча 6 медициналык кызматкер коронавирус жуктуруп алганы аныкталды. Бул тууралуу саламаттыкты сактоо министринин орун басары Нурболот Үсөнбаев брифинг учурунда айтты. Алар: Бишкек шаары– 1; Чүй облусунда – 3; Ош облусунда – 1; Талас облусунда – 1. Ал эми стационарлардан сутка ичинде 1 медкызматкер айыгып чыкты. Жалпысынан республика боюнча CОВІД-19 диагнозу менен ооруган медициналык кызматкерлер – 409.
Транспорт жана жолдор министрлиги чоң жолдордо жүрүүдө акы алуу долбоорун сунуштаганы жатат. Бул тууралуу аталган министрликтин басма сөз кызматы кабарлады. Маалыматка ылайык, өкмөттүн 2016-2025-жылдарга жол тармагын өнүктүрүү токтомунун негизинде жана жаңы салынган автоунаа жолдорунун сапатын сактап калуу максатында жолдон акы алуу демилгеси көтөрүлгөн. "Бишкек-Ош, Бишкек-Нарын-Торугарт, Ош-Сарыташ-Эркеч-Там, Ош-Баткен-Исфана жана башка унаа жолдору донорлордун каржылоосу менен калыбына келтирилген. Буга 2,5 миллиард доллардан ашык каражат жумшалган. Кыргыз мамлекети жолдорду оңдоо үчүн насыя ала турган абалда эмес. Жолдо жүрүүдө акы алуу боюнча долбоор иштелип жатат. Анда жеңил унаалар ар бир чакырымга 56 тыйындан, оор жүк ташуучу унаалар категориясына жараша 2 сомдон 14 сомго чейин деп болжолдуу түрдө эсептелинип жатат.
Мирлан Жээнчороев "Республика" партиясынан чыгып кеткени айтылууда. Бул тууралуу порталына өздүк булактар билдирди. Маалыматка ылайык, Жээнчороев партиянын лидерлигин тапшырып берди. Эми депутат башка партия менен парламенттик шайлоого аттанышы мүмкүн. Аны менен байланышуу мүмкүн болбой жатат. Эске салсак, Жээнчороев "Республика - Ата-Журт" партиясынын тизмеси менен Жогорку Кеңештин депутаты болгон.
Бишкекте театр жана кино актёру Азиз Мурадиллаев менен коштошуу зыйнаты башталды. Иш-чара ал эмгектенген Токтоболот Абдымомунов атындагы Кыргыз улуттук драма театрында өтүүдө. Коштошуу иш-чарасына министрлер кабинетинин төрагасынын орун басары Эдил Байсалов, Маданият, маалымат, спорт жана жаштар саясаты министри Алтынбек Максүтов, актёрдун жакындары, санаалаштары, сахналаштары жана күйөрмандары катышууда. Эске сала кетсек, Кыргыз Республикасынын Эмгек сиңирген артисти Азиз Мурадиллаев оорудан улам 17-декабрда көз жумган. Ал болгону 44 жашта болчу. Ал эми актёрдун жандандыруу бөлүмүнө түшкөнү боюнча маалымат 3-декабрда тараган болчу. Ал боор циррозу оорусу менен жабыркап келген. Ал эми операция үчүн жалпысынан 45 миң доллар керек эле. Садыр Жапаров анын дарылануусуна 42 миң доллар бөлүп берген болсо, калган сумма эл тарабынан чогултулган болчу.
Токтогул районунда мал кайтарып жүрүп, дайынсыз жоголгон жаран изделүүдө. Бул тууралуу бүгүн, 3-майда Өзгөчө кырдаалдар министрлигинен билдиришти. Маалыматка караганда, Кызыл-Өзгөрүш айылынын 1974-жылы туулган тургуну К.Т. Нарын дарыясынын жээгинде мал кайтарып жүрүп, дайынсыз жоголгон. " Туугандары өз алдынча издөө иштерин жүргүзгөн. Бирок натыйжа болгон эмес. Мындан улам Өзгөчө кырдаалдар министрлигине кайрылышкан. Издөө иштерине ӨКМнын №97-өрт-куткаруу бөлүмүнүн куткаруучулары тартылып жана туугандары издөө иштерин жүргүзүшкөн.
Индияда 23 жаштагы кош бойлуу келин 2 буту бириккен, жынысы жок ымыркай төрөдү. Мындай маалыматты чет элдик басылмалар жазууда. Маалыматта жазылгандай, суу пери (русалка) синдрому менен төрөлгөн ымыркай жарыкка келгенден 4 сааттан кийин чарчап калган. Көз жарган аял кара жумушчу болгон. Үй-бүлөлүк шарттын начарлыгынан кош бойлуу кезинде медициналык текшерүүлөрдөн өткөн эмес. Келин төрөгөн оорукананын балдар дарыгери Судип Саха ымыркайдын мындай абалда төрөлүшүнө эненин кан айлануусунун начарлашы жана туура эмес же жакшы эмес тамактануусу себеп болушу мүмкүн экендигин айткан. Суу пери синдрому өтө чанда кезигип, мындай абалда төрөлгөн балдар демейде жарыкка келгенден 1 күндөн кийин чарчап калышат. Буга бөйрөктүн жана табарсыктын толук жетилбегендиги себеп болот. Жынысы жок төрөлүп эң көп жашаган бала деп америкалык Шайло Пепин аттуу кыз эсептелинет. Анын жынысы гана эмес ичегиси да толук эмес болгон.
Тайырбек Сарпашев кызматтан убактылуу кетүү боюнча арыз жазды. Бул тууралуу бүгүн, 13-февралда Мамлекеттик каттоо кызматынын башчысы маалымат жыйыны учурунда билдирди. Анын айтымына караганда, бүгүн эртең менен өкмөт башчыга арыз жазган. " Бүгүн менин ишим боюнча мекемелер аралык комиссия түзүлдү. Ага ылайык мен убактылуу кызматтан кетип туруу боюнча арыз жаздым. Түштөн кийин өкмөт башчы аны канааттандырат деген үмүттөмүн. Комиссия бир айдын ичинде жыйынтык чыгарат. Дагы бир жолу айта кетсем, жердин камактан чыгарылышы боюнча менин же Мамлекеттик каттоо кызматынын катыштыгы жок ", - дейт Сарпашев.
Гезиттин жаңы санынын апта каарманы алып баруучу Назира Айтбекова болду. Акыркы учурда бул адамдын жашоосунда көптөгөн өзгөрүүлөр болгон. Ал турмуштан сабак алып, кечиримдүү, токтоо болууну үйрөнүп, бир гана “алга” деген ураан менен жашап калганын айтат. “Эми Назира карьерасына көңүл бөлөт, акылдуусуна эмес, акылманына тиет. Жүрөгүн эмес, акылын угат. Тийип жаткан күйөөсү кандай үй-бүлөдөн чыкканына байкоо салат”, - дейт ал.
Ата Мекенди коргоочулар күнү эрдиктин, баатырдыктын жана чыныгы мекенчилдиктин символу. Бул күн - мекенин коргоого, эл-журтуна ак кызмат кылууга ант берип, аны абийирдүүлүк менен аткарып жаткандардын майрамы.  порталынын эмгек жамааты Кыргыз мамлекетинин жарандарын Ата Мекенди коргоочулардын күнү менен куттуктайт! Мекенибиз үчүн өмүрүн кыйган, аны урпактар үчүн сактап, мурас кылып калтырган ата-бабаларыбыз Ата Мекенди коргоону ыйык милдет катары көрүп келген. Мекенди коргоочулар ата-бабалардын жолун улап, өлкөбүздүн коопсуздугун көздүн карегиндей сактоо милдетин ак ниеттик менен аткарат деген ишеничтебиз. Баарыңыздарга бекем ден соолук, үй-бүлөлүк зор бакыт, тынчтык жана ынтымак каалайбыз!
Токмоктогу окуяда жабыр тарткан Асел Жумакулова президент Садыр Жапаро в менен УКМКнын төрагасы Камчыбек Ташиевге видео кайрылуу жасап, агасын камактан бошотууну суранды. Бул туурасында ал Инстаграм баракчасында жарыялады. "Урматтуу Садыр Жапаров, Камчыбек Ташиев, агамды үй камагына чыгарып бериңиздерчи. Мага окшоп дагы канча аял кор болушу керек? Мындай ишти токтотолу" , - деди ал. Маалымат үчүн : 1-июлда Чүй облусунда карындашынын намысына тийген кишини агасы атып салганы, ал кармалып, Токмок шаардык милициянын убактылуу кармоочу жайына киргизилгени жазылган. Ал эми карындашы Инстаграм баракчасында окуянын чоо-жайын айтып, кыргыз элинен жардам сураган . Көп өтпөй карындашын коргоп, ок аткан адамдын ишин акыйкатчы көзөмөлдө рү айтылган.
Чүй облусундагы Кара-Жыгач айылынын тургуну, 72 жаштагы Нуска Майымбетова жер мыйзамындагы 27-пункттун жокко чыгарылышы боюнча өлкө башчы Садыр Жапаровго кайрылуу жасады. Кайрылуусунда ал 27-пункттун жокко чыгарылышы жер саткандардын күнүн туудуруп жатканын, жер ээлери сыздап калып кетип жатканын белгилеп, анын үнүн эч ким укпай жатканын айтты. " Урматтуу президентибиз Садыр Жапаров жана Камчыбек Ташиев , менин өзүмдүн 1 гектар үлүш жеримди Үпөл Мендигулова деген аял алып, өз билгендей сатып, акчасын бербей жатат. Анысы аз келгенсип менин калган жерлериме дагы кардарларына таш түшүрүп баштай бергиле деп жатыптыр. Ал кандай ээ болот менин жериме? Сотко кайрылсам кармашкан, анан эле кайра чыгарып жиберишиптир, акча берсе керек. Менден жерди алганына 5 жылдай болду, ошондон бери эле ана берем, мына берем деп созуп келди", - деп көзүнө жаш алды ал. Ошондой эле ал президент Садыр Жапаровдун буйругу жер мыйзамындагы 27-пункттун алынышы жер саткандардын күнүн туудуруп жатканын белгиледи. " Алар өз билемдик менен эле үлүш жерди басып алып, сата берсе жакшыбы. Урматтуу президентибиз Садыр Жапарөв жана Камчыбек Ташиев ушуну акыйкат карап берип коюңуздарчы. Ал жерде жашагандарга каршылыгым деле жок", - деди Нуска Майымбетова. Эске салсак, өлкө башчы Садыр Жапаров 5-мартта болгон Ак-Ордо жаңы конушунда эл менен жолугушууда министрлер кабинетинин “Жер мунапысын жүргүзүүнүн тартиби жөнүндө жобону бекитүү тууралуу” токтомунун 27-пунктун жокко чыгаруу тапшырмасын берген.
"Слово Кыргызстана" гезитинин башкы редакторунун милдетин аткаруучу Кифаят Аскерова кеңсесинде сабалды. Бул тууралуу жергиликтүү маалымат булактары гезиттин кызматкерлерине таянып жазышууда. Анда кызматкер сабалып, кеңсенин ичи чачылып, компьютерлер сынган. Ал эми жабыркаган башкы редактор учурда Бишкектеги ооруканалардын биринде оор абалда жатат. Бул боюнча Бишкек ШИИББине кайрылганыбызда бул окуя тууралуу маалымат 16:30 чамасында келип түшкөнүн, жерине Биринчи Май РИИБинин ыкчам кызматкерлери барганын билдиришти.
Парламентте "Өнүгүү-Прогресс" фракциясынын лидери Бакыт Төрөбаев Евразиялык экономикалык биримдиктин шартында Кыргыз Республикасы пайда көрө элегин билдирди. Жогорку Кеңештин 2-февралдагы жыйынында депутат ЕАЭБге кыргыз тарап шашылып кирип алганын айтты. "Туура, ЕАЭБге киришибиз стратегиялык чечим. Бирок биз биримдикке даярданбай туруп кирдик, мен шашпай туралы деп ошондо эле айткам. Азыр эми санкция, чек арадагы чектөө деп Казакстан менен Орусияны күнөөлөп жатабыз. Бажы кызматы жок болду, бирок анын ордуна техникалык регламент деген кирди. Ал регламентти биз, депутаттар, ушул жерде кабыл алганбыз, ошол регламент бизди бүгүн оор кырдаалга алып келип койду. Буга түздөн-түз өкмөт күнөөлүү, бир дагы ишти 100 пайыз аткарган жок. Бүт экономикалык көрсөткүчтөр төмөндөп кетти. Статистикалык маалыматта 1 жылда 105 миң жумуш орду, 5 жылда 160 миң жаңы ишкана ачылганы айтылууда. Ушуга ким ишенет? 2014-жылы ар бир адамга ички дүң продукциянын суммасы 1305 доллар эле, 2016-жылы 1094 доллар болду. Бир адамдын жылдык кирешеси 200 долларга азайды. Атаандаштыкка туруштук берүү жаатында дүйнөлүк индекс боюнча Тажикстан 77-орунда, Казакстан 51-орунга келип калды, биз 111-орундабыз. ЕАЭБдин Бажы кодекси боюнча 1500 сунуш киргизилген экен, анын ичинен 5-6 гана сунуш кыргыз тараптыкы. Мына, биздеги кайдыгер мамиле", - деди Төрөбаев.
Бүгүн, 27-сентябрда Жогорку Кеңештин жыйынында “Кыргызстан” фракциясынан депутат Таалайбек Масабиров көк бөрү оюну боюнча Азия жана Дүйнө чемпиондугун өткөрүүнү сунуштады. Ал билдиргендей, аталган оюн Кыргыз элинин улуттук спорт түрлөрүнүн эӊ кызыктууларынын бири болуп саналат. Депутат Казакстан көкпар оюну боюнча Дүйнө чемпиондугун өткөрө баштаганын эске салып, көк бөрү оюнунан кандай айырмасы бар экенин сурады. Жаштар иштери, дене тарбия жана спорт мамлекеттик агенттигинин статс-катчысы Нуржан Бардинова эки оюндун айырмасы эрежелеринде экенин айтты. Бардинова келечекте көк бөрү оюну боюнча Азия жана Дүйнө чемпиондуктарын өткөрүү сунушун карап көрсө боло турганын белгиледи.
Ош облусунун Кара-Суу районунда туулган күндүк кечеден кийин уулануудан 2 аял каза болгону маалымдалган . Ошондой эле 11 жаран ооруканада жатканы белгилүү болгон. Бул окуя боюнча Ош ОИИБинин басма сөз кызматынан маалымат таратышты. "Билдирүүгө ылайык, 10-март күнү болжол менен саат 22:45 чамасында Кара-Суу районуна караштуу Нариман айыл аймагынын 50 жаштагы жашоочусу батулизм оорусунан улам Нариман аймактык ооруканасында каза болгондугун Нариман аймактык милиция бөлүмүнө маалымдаган. Аталган маалыматты текшерген учурда каза болгон аял жолдошу окуя тууралуу эч кимге эч кандай дооматтары жок экендигин билдиришип, арыз жазуудан жана жансыз дененин соттук-медициналык экспертизасына берүүдөн баш тартышкан. Аталган окуя боюнча берилген маалымат Кара-Суу РИИБинде Кылмыштардын жана жоруктардын бирдиктүү реестрине каттоого алынган. Каза болгон аял 1970-жылы туулган Кара-Суу районуна караштуу Нариман айылынын тургуну. Үй-бүлөлүү, бир кыз, бир уулдун энеси.
Бүгүн, 8-октябрда экс-премьер-министр Темир Сариевдин тарапташтары делген 60тай адам шаардык соттун имаратынын алдына митингге чыгышты. Алар Темир Сариевдин боштондугун талап калышууда. Буга чейин Биринчи Май райондук соттун чечими менен Темир Сариев 30-ноябрга чейин УКМКнын тергөө абагында калтырылган. Жактоочулардын айтымында, соттук отурум Жазык-процессуалдык кодексти одоно бузуу менен өткөн. Эскерте кетсек, Темир Сариев 3-августта "Кумтөр" иши боюнча УКМК тарабынан кармалган. Ал УКМКнын СИЗОсунда 30-сентябрга чейин камакта калтырылган.
Беларусь президенти Александр Лукашенко уулу Виктор Лукашенкого генерал-майор чинин ыйгарды. Бул тууралуу жергиликтүү маалымат булактары жазып чыгышты. Белгилүү болгондой, тиешелүү жарлыкка өлкө башчысы 1-мартта кол койду. Мындай аскердик наамдарды президенттин уулунан башка дагы бир нече аскер адамдары алган. " Виктор Лукашенконун генерал-майорго чейинки майор, подполковник, полковник наамдарын качан алганы белгисиз. Ал 2001-жылы гана аскердик кызматын аяктаган, 20 жылдын ичинде кандай негизде президенттин уулу генералдык наамга чейин жеткендиги белгисиз ", - деп жазылат маалыматта. Виктор Лукашенко ушул жылдын 26-февралында Беларустун Улуттук олимпиада комитетинин төрагасы болуп дайындалган.
“Дүйнөнү энелердин мээрими сактап турат. Бул мээримден эч кимди айрыбасын” деп көзүнө жаш алды төкмө акын Изат Айдаркулова. Ал өткөн жайда апасынан ажыраган. Айтыш өнөрүнүн көрүнүктүү жылдызы апасын эскерди.
"Илим тармагын өнүктүрүүгө каралган каржылык колдоо жетишсиз. Мындай абал кандайдыр бир олуттуу ачылыштарды жарата салууга толук тирек боло албайт. Ошондуктан илим тармагын коммерцизациялоо же илимдеги ачылыштарды колдонуу менен киреше табууга жол ачуу зарыл. Аны ири завод-фабрикаларды күтүп отура бербей, ишкердиктин чөйрөсүнө сунуштаган туура. Себеби азыркы колдонулуп жаткан электр энергиясы үчүн "акылдуу" эсептегичтер кыргыз окумуштуулары тарабынан мындан 7-8 жыл мурда эле ойлонуп табылган”, - дейт Улуттук илимдер академиясынын мүчөсү Чолпонкул Арабаев . Окумуштуу 28-сентябрда "Парламент" радиосунун түз эфиринде тармактагы көйгөйлөр менен жетишкендиктерди атады. Республиканын ресурстук мүмкүнчүлүктөрүнө жана заманбап талаптарга жооп берген академиялык илим системин өнүктүрүү, өлкөнүн илимий техникалык потенциалын калыптандыруу максатында иштелип чыккан мыйзам долбоору боюнча пикирин айтты.
Бүгүн, 13-сентябрда Түштүк Кореядан келген ишкер Ли Хи Ман өлкөдөгү укук коргоо органдарына нааразы экенин айтып чыкты. Бул тууралуу ал “СУПЭР МЭДІА” пресс-борборундагы маалымат жыйын учурунда айтты. Ли Хи Мандын айтымында, ал Кыргыз өлкөсүндө кыргыз аялга үйлөнгөн. Бирок аялына болгон ишеними акталбаганын журналисттерге айтып берди. "Ал Ысык-Көлдүн Тоң районунан эле. Менин бизнесим жакшы жүрүп жатканда, ал аймактагы көптөгөн адамдарга жардам көрсөтүп жүрдүк. Кийин Түштүк Кореянын Кыргыз мамлекетиндеги ассоциациясына ишке орношуп калдым. Бул учурда бизнеске убактым болбогондуктан, ишкерликти жүргүзүүнү аялыма ишенип дайындап, жардам берип турарымды айттым. Көп өтпөй аялымдын көзүмө чөп салып жүргөнүн өз көзүм менен көрдүм. Көз алдымда үй-бүлөм талкаланып жатканына жүрөгүм ооруду. Бирок аялым эми андай иштерге барбай турганын убадалап, кепилдик катын жазып берген. 4 ай өткөндөн кийин ал менин мүлктөрүмдүн баарын туугандарына өткөрүп, өзү сотко ажырашуу тууралуу арыз жазып, ал жердегилер бизди ажыраштырып койгонун билдим" , - деди ал.
Чоң залда "Мег. Монстр глубины" тасмасы. 10:20, 14:40, 19:00. "Альфа 3Д" тасмасы. 12:40, 17:00, 21:20, 23:20. Көк залда "Последний беспредел" тасмасы. 10:00. "Планета зверей" тасмасы. 13:50, 18:20, 20:50, 23:30. "22 мили" тасмасы. 11:50, 16:20. Жашыл залда "Гоголь. Страшная месть" тасмасы. 10:50, 18:10. "Слендермен" тасмасы. Калың" кинокомедиясы. 10:00, 11:50, 13:40, 15:30, 17:20, 19:10, 21:00, 22:50. Ретро залда "АГЕНТУРИСТ" тасмасы. 11:00, 12:30, 14:00, 15:30, 17:00, 18:30, 20:00, 21:40, 23:20. Айтыш залда "Чала спортик" кинокомедиясы. 10:50, 13:50, 17:10, 20:30, 23:50. "Сүйүү күчү" тасмасы. 12:30, 15:40, 19:00, 22:20. Замандаш залда "Бажарики 2" тасмасы. 10:30, 14:40, 18:50, 23:00.
Бүгүн, 16-сентябрда Сербиянын борбору Белград шаарында өтүп жаткан Дүйнө чемпиондугунда эркин күрөш боюнча кыргыз балбандары килем үстүнө чыгат. Анда Эрназар Акматалиев (70 килограмм) жана Арсалан Будажапов (79 килограмм) коло байге үчүн күрөшөт. Ал эми Бекболот Мырзаназар уулу 1/16 финалды түркиялык балбан менен кез келет. Ошондой эле Исламбек Орозбеков да 1/16 финалды АКШ балбаны менен күрөшөт.
Түркиянын Радио жана телеберүү боюнча жогорку кеңеши (РТҮК) тарабынан "10-Келечек менен байланыш" аттуу жаш журналисттердин конгресси 7-12-майда Өзбекстанда өтүүдө. Бул тууралуу окурман бүгүн, 9-майда "Элдик кабарга" маалымдады. Анын айтымында, иш-чарага Түркияда журналистика тармагында окуп жаткан кыркка жакын чет өлкөлүк студенттер катышууда. "Ага Азербайжан, Казакстан, Түркмөнстан, Румыния, Сербия, Молдова, Босния, Болгария, Греция, Йемен, Индия, Бангладеш жана Кыргыз өлкөсүнөн келип Түркияда окуп жаткан студенттер катышууда. Алардын арасында 5 студент Кыргыз өлкөсүнөн Түркияга барып билим алып жаткандар болсо, дагы 5 студент Бишкектеги Кыргыз-Түрк "Манас" университетинен келишкен. Иш-чара Бухара, Самарканд, Ташкент шаарларында өткөрүлүүдө. Студенттер Өзбекстандагы тарыхый жерлери, тарыхый окуялары, орто азиялык аалымдар, окумуштуулар, Өзбекстандын ММКсы, билим берүүсү, маданияты, тамак-аштары боюнча презентация жасашат, макалаларды окушат. Конгресстин алгачкы бөлүгү 7-майда Ташкент-Бухара жолунда автобуста илимий макалаларын баяндоо менен башталды. 8-майда Бухаранын тарыхый жайларында презентациялар жасалды жана Эски Бухара шаарына экскурсия уюштурулду. Мындан кийинки бөлүк Самарканд, Ташкентте өткөрүлөт. Ошондой эле конгресске Түркиянын бир катар мамлекеттик уюмдары, Өзбекстандын айрым ММКлары жана Өзбекстандагы Түркия элчилиги колдоо көрсөтүүдө. Бул комитеттин иш-чаралары ар кайсы өлкөдө өткөрүлүп келет.
Нарын облусунун Кочкор районунда жеңил унаа оодарылып кетип, 3 адам каза болду. Бул тууралуу порталына Нарын облусунун Жол кыймылынын коопсуздугун камсыздоо бөлүмүнөн билдирди. Маалыматка ылайык, жол кырсыгы бүгүн, 17-августта саат 15:30 чамасында болгон. "Кочкор районунун Ормон-Хан жана Кара-Суу айылдарынын ортосунда Фольксваген Пассат үлгүсүндөгү унаа оодарылып кеткен. Анын кесепетинен 3 адам окуя болгон жерден каза болуп, 2 адам ар кандай жаракаттарды алышкан. Учурда окуя болгон жерде Жол кыймылынын коопсуздугун көзөмөлдөөчү кызматкерлер иш алып барышууда. Алдын ала айтылган маалыматтар боюнча, 40-45 жаштардагы 5 эркек киши болгон.
Казакстандын Уральск шаарындагы соода борборлорунун биринде эскалатордон апасынын колунан түшүп кеткен 9 айлык кыз каза болду. Бул тууралуу казак басылмалары жазып чыгышты. Маалыматка ылайык, 13-март күнү аталган шаардагы соода борборлордун биринде эскалатор менен көтөрүлүп бара жаткан аялдын колунан 9 айлык кызы кулап кеткен. Ымыркай ооруканага оор абалда келип түшүп, жандандыруу бөлүмүнө жаткырылган. " Ага баш мээнин жабык жаракаты, баш мээнин чайкалышы деген диагноз коюлган.
Ысык-Көл облусунда алдамчылыкка шектелген жаран кармалды. Бул тууралуу облустук милициядан билдиришти. Маалыматка ылайык, январь айында Ысык-Көл РИИБине Чоң-Сары-Ой айылынын 28 жаштагы тургуну К.Б. кайрылган. Арызда 2019-жылдын 24-сентябрында белгисиз адам анын Мерседес-Бенц унаасын 100 миң сомго баалап, 20 миң сом акчасын берип, калган акчаны 2 айдын ичинде берем деп айдап кеткен. Бирок ал ушул күнгө чейин акчасын бербей жүргөн. Ушул эле айылдын 20 жаштагы тургуну А.Р. дагы милицияга арыз менен кайрылып, 2019-жылдын 5-сентябрында белгисиз адам анын ишенимине кирип, алдоо жолу менен 3 даана титан дискасын жана 3 миң сом акча каражатын алып кеткендигин билдирген. Жалпы чыгым 18 миң сомду түзгөн. Андан тышкары, Кара-Ой айылынын 52 жаштагы тургуну дагы кайрылып, 2019-жылдын 5-июлунда белгисиз адам анын ВАЗ-2105 үлгүсүндөгү унаасын 35 миң сомго баалап, акчасын бир айдын ичинде берем деп, бирок ушул күнгө чейин качып жүргөндүгүн билдирген. Аталган фактылар Ысык-Көл РИИБинде Кылмыштардын жана жоруктардын бирдиктүү реестрине катталып, сотко чейинки өндүрүшкө алынган. Милиция кызматкерлери тарабынан комплекстүү издөө иштери жүргүзүлүп, кылмышка шектүү катары Ак-Суу районунун Теплоключенка айылынын К.М. аттуу тургунун кармашкан. Шектүүнүн баш коргоо чарасы каралып, үй камагына чыгарылган. Ысык-Көл райондук криминалдык милиция кызматы аталган жарандан жабыркагандар болсо, төмөндөгү телефон номерлерге чалып коюну өтүнөт.
Өлкөдөгү саясий кырдаал кыйындоодо. Буга негизги себеп азыркы саясий систем экенин саясатчы Камчыбек Ташиев билдирди. Ал өкмөттүн да, парламенттин да ишинде жыйынтык болбой жатканын айтты. Ошондой эле саясий кырдаалдын курч болуп жатышына экс-президент менен президенттин тиреши да "салым" кошууда. Мындан улам порталы "Кыргыз мамлекетиндеги саясий кырдаалга кандай баа бересиз? Кооптонууга негиз барбы?" деп депутаттарга, коомдук ишмерлерге, жарандык активисттерге собол салды. Жогорку Кеңештин депутаты Чыныбай Турсунбеков Кыргыз мамлекетине тынчтык, ынтымак керектигин айтты. “Ынтымак, туруктуу кырдаал гана экономиканы оңдойт. Ошондуктан бүгүнкү күндө өлкөдөгү бардык саясий күчтөр, мамлекеттик кызматкерлер болобу бардыгы ынтымактын үстүнөн иштеш керек деген тилегим бар. Ал эми ар кандай өйдө-ылдый маселелер, териштирүүлөр бар. Алардын бардыгы адилеттүүлүк, акыйкаттуулук менен чечилип каралса, маселе курчубайт”, - дейт Турсунбеков.
ЭЛДИК КАБАР бөлүмүнө кайрылган Жалал-Абад шаарынын тургуну калаадагы кичи автобустардагы шарттарга нааразы болуп, бийликти аталган маселеге көңүл бөлүүгө чакырган . " Шаарыбызда каттаган маршруттук таксилер адамдарды жык-жыйма кылып сала берет. Бул жүргүнчүлөргө өтө ыңгайсыздык жаратат. Өзгөчө жума күнү Спутник, СМУ каттамдарында кездешет. Акыркы жолу Кытайдан алып келинген автобустар эскирип, каттамга аз санда чыгат. Ошол үчүн маршруттук таксилердин ордуна жаңы автобустарды менен алмаштырса тургундарга ыңгайлуулук жаралмак" , - деген шаар тургуну. Жалал-Абад шаардык мэриясынын маалымат борбору аталган маселени чечүү максатында 10 электробус сатып алуу боюнча иштер жүрүп жатканын билдиришти. "Буюрса, быйыл 10 электробус сатып алуу боюнча иштер жүрүп жатат. Каражат республикалык бюджеттен бөлүнөт. Кичи автобустарга текшерүүлөр жүрүп турат. Жүргүнчүлөр факты (видеого тартып) менен арыз жазса, кичи автобус каттамдан алынат" , - дешти мэриядан.
Президент Садыр Жапаров Жогорку Кеңештин 6-чакырылышына кандай баа берди? Бул тууралуу ал "Азаттыкка" маек берип жатып билдирди. "Жогорку Кеңештин 6-чакырылышы жакшы эле иштеп беришти. Октябрь окуяларында качып кетпестен иш алып барышты. 2010-жылы "Ак-Жол" партиясынын жарымы качып кетип, бир жыл бою конституциялык талааларга кире албай жүрдүк. Бул парламент октябрь окуяларында тынчтыкты сактаганга жардам берди. Булар чоң-чоң иштерди жасады. Бүгүнкү күнү эл Жогорку Кеңешти сындашы мүмкүн.
Кыргыздын залкар ырчысы, обончусу Чубак Сатаев көзү тирүү болгондо бүгүн 58 жашка чыкмак. Ал 1960-жылы 13-январда Талас облусунун Боо-Терек айылында туулган. Чубак Сатаевдеги талант апасынан, тай жагынан өткөн дешет. Кийин музыкага дилгирлиги артып, Марат деген кошунасынын аккордеонуна көзү түшүп калат. Кошунасынын үй жумуштарына жардам берип жүрүп, ал аспапта ойногонду үйрөнөт. Айылынын, районунун жылдызына айланган Чубак Сатаев аскерден келип, Таластагы Тургунаалы Нурматов жетектеген клубга ишке орношот. Алгач ал пародиялары менен белгилүү болуп, “сен олуттуураак ырларга өт” деген Нурматовдун сөзү менен ырларын чыгара баштайт. “Арман, ай”, “Кайгырбачы, кан досум” “Кең дүйнө”, “Ак бата” ырлары хит болуп, күнү бүгүнкүгө чейин өз баасынан түшпөй келет. Ал 33 жашында 33 обондуу ыр жаратканга жетишкен. Чубак Сатаев 1993-жылы капысынан дүйнө менен кош айтышкан. Ал күнү концерттен соң сахнанын аркасына өтүп, башын мыкчып, “кежигем тырышып жатат” деген боюнча жыгылып калган. Реанимацияда 2 күн жатып көз жумат. Дарыгерлердин айтуусунда, мээсине кан куюлуп кеткен. Учурда анын 37 жаштагы уулу Кубаныч Сатаев атасынын атын өчүрбөй, ырларын кайрадан жаңыртып элге тартуулап келет. Былтыр күзүндө Чубак Сатаевдин өзү туулуп-өскөн айылына айкели тургузулган. Айкелдин ачылышы 2018-жылдын жаз айларына белгиленген.
Алия Шагиева бүгүн 23 жашка чыкканын жазып, Парижге барган сапарында 20 евро менен калганын баяндады. Бул тууралуу мурдагы президент Алмазбек Атамбаевдин кызы социалдык тармактагы баракчасына таасирдүү билдирүү жарыялады. "Качандыр бир кезде ар кандай ойго келбеген окуяларга бай өмүр баяным жөнүндө чыгарма жаза турган болсом, анда анын чейрек бөлүгү Парижге 2-3 аптага барып келгеним тууралуу болот. Азыр анын бирин бөлүшкүм келип турат. Парижге баргандан үч күндөн кийин бир канча аптага жетиши керек болгон капчыгымда калган акча 10 евро экенин көрдүм. Тыйын-тыпырды чогултсам, баары биригип 20 евро чыкты. Ал акча бир тамактанууга жетмек. Жок, мен бардык акчамды көңүл ачууга жумшап, же уурдатып алган деле жокмун. Аны кийин айтып берем. Жашай турган жерим да белгисиз эле. Бир таанышымдын үйүндө бир канча күнгө эле кала алмакмын. Ошон үчүн бир нерсе ойлоп табуу керек болду. Жанымда баштыгым анан чоң чемоданым бар. Аны дөңгөлөктөрү менен кошо сүйрөп жүрүү да оор. Адашып кетсем эмне болот, дагы чыгым болуп жүрбөйүн деп коомдук транспортко түшүүдөн чочуладым. Алыс болгонуна карабай жөө жүрдүм. Аргасы түгөнгөн көчмөн-кыргыз аялы эч нерседен коркпойт деген ой жылмаюуну жаратты. Тамашасыз кээде жашоо мүмкүн эместиги сизге деле тааныш болсо керек. Бир кезде эмне кыларымды билбей турганымда жанымда өтүп бара жаткан эркек кишиден тамеки сурадым. Мага кутусу менен кошо карматышты. Францияда тамеки бизден10 эсе кымбат. Таң калган бойдон четке чыгып, чылымды чегейин дедим. Анан эле бутумдун жанында кыл калем жатканын көрүп калдым. Сүрөтчүлөр колдоно турган жана сапаты мыкты кыл калем! Мен Парижге көргөзмөм менен келип, анан ишенүүгө кыйын болгон кырдаалга туш болуп калып, анан эле жанымда кыл калем жатат! Бир мүнөт мурда эле мени түрдүү санаалар каптап, анан эле бул... Асмандан Кудай түшүп келгендей эле болду. "Алия, сен туура жолдосуң!" деген сөздү айтышкандай эле болду. Ушундан кийин эле баары чечиле баштады. Ошондон бери кыл калемди баштыгымда көтөрүп жүрөм. Аны менен кошо мен туура жолдо бара жатам деген ишенимимди кошо алып жүрөм", - деп жазган Алия Шагиева. Буга чейин мурдагы президенттин кызынын көргөзмөсү Париж шаарында өтүп жатканын жазганбыз. Сүрөтчү Алия Шагиева 2016-жылы турмушка чыккан.
Евразиялык экономикалык комиссиянын коллегиясы кыргыз-казак чек арасы аркылуу товарлардын тоскоолдуксуз өтүүсүн камсыздоого багытталган чечим кабыл алды. Бул тууралуу Казакстан премьер-министринин басма сөз кызматы билдирди. Маалыматка ылайык, Кыргыз мамлекети чек арадагы карантиндик-фитосанитардык көзөмөлдү бир тараптуу алганына карабастан, Казакстан көзөмөлдү улантууда. "Көзөмөлдүн аталган түрү Жогорку Евразиялык экономикалык кеңештин чечими менен 2015-жылдын майында жоюлган. Фитосанитардык текшерүү алынбагандыктан, карантиндеги товарлар чек араларда кыйла кармалып калууда.
Бишкекте 12-сентябрда таза шайлоо өткөрүүнү максат кылган "Таза шайлоосуз таза коом жок!" аттуу Атуулдук кыймыл түзүлүп, анын бет ачары өтүүдө. Анын жүрүшүндө экс-спикер Абдыганы Эркебаев буларды айтты: " Өлкөнүн түштүк аймагын кыдырып келдим, шайлоого даярдык кызуу. Жарандардын паспортторун чогултуп алуу өңдүү иштер болуп, бийлик тараптан кысымдар болуп жатыптыр. Калыстыкка чакырдым. Болбогон шылтоолор менен талапкерлерди жарыштан чыгарып жатышат, өкүндүрөт. Партия лидери президент болуп шайланган соң партияга төрагалыгын токтотот деп жазылган.
Бишкек Травматология жана ортопедия илим изилдөө борборунун директору Сабырбек Жумабеков 28-декабрда хирургдар тобу менен Алматы шаарында кулап, кырсыкка кабылган учактын кесепетинен жабыркаган жаранга операция жасады. Ал 27-декабрга караган түнү жабыркаган жарандарга жардам берүү максатында Алматы шаарына учкан. Сабырбек Жумабеков кечээ, 28-декабрда түндө мекенине учуп келди. Ал эми бүгүн, 29-декабрда порталы Сабырбек Жумабеков менен кырсыктан жабыркаган жаранга операция жасоо процесси тууралуу сүйлөштү. Анын айтымында, учак кырсыгынан жабыркаган жарандардын арасында операцияга муктаждары дагы деле бар. Аларды учурда операцияга даярдоо иштери жүрүүдө. - Сиз операция жасаган жаран денесинин кайсы жеринен жаракат алган экен? - Операция эки саат жасалып, ийгиликтүү аяктады. Биз операция жасаган жаран 32 жаштагы жаш жигит экен. Анын кырсыктын кесепетинен эки омурткасы катуу жаракат алып, сынып кеткен. Операция жасалган жаранды эртеси күнү дагы барып көрдүм. Учурда анын абалы жакшы. - Казакстанга жеке демилгеңиз менен бардыңызбы? - Бул күтүүсүз болуп кеткен окуя. 27-декабрь күнү Казакстанда жабыр тарткандардын ата-энеси жана жеке менчик бейтапканын чакыруусу менен жаныма негизги делген үч киши менен ал жакка барганбыз. Бул жерде эч кандай саясат жок. Мен дарыгер катары өз ишимди аткарууга милдетүүмүн. Анткени бул иште биз өзүбүздүн астыбызда жана Кудайдын астында ант бергенбиз. Кырсык болуп кетсе адамдардын ден соолугуна кайдыгер карабашыбыз керек. Коңшу өлкө эле эмес, дүйнөнүн кайсы бурчу болбосун жардам берүүгө даярбыз. Негизи бир адамдын өмүрүн сактап калуу - бул бүт ааламды сактап калганга барабар. Ошондуктан биздин милдетибиз адамдарга жардам берүү жана алардын ден соолугуна камкордук кылуу болуп эсептелинет. - Жабыркаган адамдардын арасында операцияга муктаждар дагы деле болсо керек... - Ооба, ал жердеги жабыркагандардын көбү учурда операцияга муктаж. Анткени ооруканаларда денесинен ар кандай жаракаттарды алган бейтаптар жатат. Мындан улам аларды пландуу операцияга даярдоо иштери кызуу жүрүүдө. Жабыркагандарды дароо эле операция жасоого болбойт. Бүгүнкү күндө дагы мага ал жактагы ооруканалардын жетекчилери тарабынан көп чалуулар болуп жатат. Алар бейтаптарга операция жасап берүүнү суранышууда. Операцияга бейтаптар даяр болгондо, буюруса дагы барып жасап келебиз.
Ош шаардык "Тазалык" ишканасы “Таза короо” долбоорун ишке ашырып, 640 көп кабаттуу үйдүн айланасын тазалап, 10 миң даракты актады. Мындай маалыматты бүгүн, 25-апрелде порталына Ош шаардык "Тазалык" ишканасынан билдиришти. Буга чейин аталган ишкана жөн гана "Таза шаар" деген чакырык менен иштеп келген болсо, мындан улам “Таза короо” долбоорун иштеп чыккан. Бул долбоордун алкагында ишкананын кызматкерлери гана эмес, шаар тургундары да калааны таза кармоого аракеттерди көрүшөт. Иштелип чыккан долбоор ушул жылдын 5-мартынан тарта өз ишин баштаган. Бул долбоор жыл ичинде 12 ай бою иштейт.
Тажикстанда коронавирус инфекциясына чалдыккандардын саны 461ге, ал эми андан каза болгондор 12ге жетти. Бул тууралуу тажик басылмалары жазышууда. Маалыматта акыркы сутка ичинде дагы 81 адам оору жугузуп алганы айтылат. "Тажикстандын аймактарындагы статистика тууралуу өлкө жетекчилиги билдире элек. Саламаттыкты сактоо министрлигинин маалыматына ылайык, 4 миң 205 адам дарыгерлердин көзөмөлүндө жатса, анын ичинен 345 адам толук диагностикалык текшерүүдөн кийин үйлөрүнө чыгарылган.
Британиялык "Чаарат Голд Холдинг Лимитед" компаниясы "Центеррадан" "Кумтөр" кенин сатып алууну сунуштоодо. Бул тууралуу аталган компаниянын билдирүүсүндө айтылды. Анда сатып алуу боюнча "Чаарат Голд Холдинг Лимитед", "Центерра" жана "Кыргызалтын" ачык акционердик коому үч тараптуу келишим түзүшү керек. Анын негизинде, британиялык компания "Центеррадан" "Кумтөр" кенине ээлик кылган "Кумтөр Голд Компани" компаниясын сатып алып, башкаруу укугуна ээ болот. Ал эми "Кыргызалтын" артыкчылыктуу акцияларына ээ болуп, түшкөн пайданын 50 пайызын алат. Ошондой эле британиялык компания менен "Кыргызалтын" алдыдагы 5-7 жылда толук бойдон кала турган дивиденттерди тең бөлүшөт.
Кырчын жайлоосунда британиялык аскер атташенин баалуу буюмдарынын уурдалышы боюнча кылмыш иши козголду. Бул тууралуу бүгүн, 6-сентябрда ИИМдин басма сөз кызматынан билдиришти. Маалыматка ылайык, кечээ, 5-сентябрда милиция кызматкерлерине арыз менен британиялык аскер атташе Эндрю Холтон кайрылган. Анда ал белгисиз адамдар анын алачыгынан кымбат баалуу техникасын уурдап кеткенин билдирген. "Уурулук фактысы катталган жер кайтарылчу эмес. Белгисиз адамдар ал этношаарчага кеткен учурда анын алачыгына кирип баалуу буюмдарын алып кетишкен. Бул факт боюнча кылмыш иши козголуп, кылмыштын бетин ачуу үчүн атайын ыкчам иликтөө тобу түзүлдү. Учурда иликтөө иштери жүрүүдө", - деп айтылат маалыматта. Белгилүү болгондой, чет элдик конок үй-бүлөсү менен 2-сентябрь күнү келишкен. Ал Кырчын жайлоосундагы этношаарчадан алысыраак жерге алачык тигип жашап жаткан.
Бүгүн, 22-мартта дүйнө жүзүндөгү таксисттер өздөрүнүн кесиптик майрамын - Эл аралык таксисттердин күнүн белгилешет. 1907-жылы ушул күнү Лондондогу көчөлөрдө атайын эсептегичтери бар алгачкы автоунаалар пайда болгон. Эсептегичти "таксиметр" деп аташкан. Француз тилинде "такс" деген сөз акы дегенди түшүндүрсө, "метрон" кыргызчага өлчөө деп которулат. Лондондогу алгачкы такси унаалары жашыл жана кызыл түстө болгон. Ал эми сары өң кийинчирээк "Һэртз Cорпоратіон" деген компаниянын негиздөөчүсү Жон Хертц тарабынан киргизилген. Ошол мезгилден тарта сары өң дүйнө жүзүндөгү таксилердин классикалык түсүнө айланган.
Бүгүн! Бүткүл өлкө Токиодогу Олимпиада оюндарында эгемен Кыргызстандын тарыхындагы, балким, алгачкы алтын медалын күтүп жатат. Кыргызстандык Айсулуу Тыныбекова Олимпиаданын ээси – япониялык Юкако Каваи менен беттешет! Токио-2020ьнын алтын медалын ким тагынат? Кыргызстандык Айсулуу Тыныбекова мурунку таймаштарында атаандаштарына эч кандай мүмкүнчүлүк калтырбастан, бир дагы упай өткөрбөй таза жеңишке жетишти. Ал украиналык Ирина Коляденкону 10:0 эсеби менен жеңген. Андан мурун латвиялык Анастасия Григорьеваны (8:0) жана румыниялык балбаны Криста Инцени (6:0) уткан. Эркин күрөш боюнча таймаштар 4-августта саат 17:55те башталат. Түз эфирди О!ТВ тиркемесиндеги «КТРК Спорт» каналынан көрүңүздөр. О!ТВ тиркемесин жүктөп алып, күнүгө болгону 7 сомго *750*3# буйрутмасы менен «О!ТВ Премиум» топтомун кошуп алыңыздар. Алга Кыргызстан! * О! Мобилдик оператору – Кыргызстандагы 4Г/3Г/2Г түйүндөрүнүн камтуу жана сыйымдуулугу боюнча лидер. Анын камтуу аймагында өлкөнүн калкынын 99 пайызы жашайт. Кененирээк маалымат отв.кг сайтында.
Белгилүү орусиялык ырчы Юрий Шатуновго операция жасалды. Бул тууралуу жергиликтүү басылмалар жазып чыгышты. Маалыматка ылайык, ырчынын мурдуна операция жасалган. "Новороссийск шаарына берчү концертинин алдында ырчы тиши катуу ооруп жатканын айткан. Кийин Москва шаарына келгенде анын сасык тумоосу күчөп, мурдунун сол жагына суук тийип, ириң басып кеткенин билдик. Мындан улам аны дароо операцияга даярдап киргизишти" , - деп билдирген ырчынын директору. Операция ийгиликтүү өтүп, Юрий Шатунов азыр өзүн жакшы сезип калган.
Өзүнүн да ден соолугунун мүмкүнчүлүгү чектелген Наргиза Болотбекова турмуштун оор сыноосу менен алпурушуп келет. Дарыгерлердин "балаңар адам болбойт, убактылуу багып тургула" дегенин уккан жолдошу аларды таштап кеткен. Ажырашкан учурда уулу Аман 2де, курсагындагы баласы 2 айлык болгон. Табарсыгы жарылып, сыртында төрөлгөн Аман ошондон бери 2 операцияны башынан өткөрдү. Алдыда дагы бир нече операция жасалышы керек. - Наргиза, уулуңуз Амандын тагдырын баяндоодон мурун, кепти өзүңүздөн баштасаңыз. Канча жашыңызда турмушка чыккансыз? - Мен Чүйдөн болом, 19 жашымда турмушка чыккам. Жашаганыма 1 ай болгондо эле үй-бүлөдө уруш-талаш башталды. Өзүм 3-топтогу майыпмын. Бир колум кыска, анын айынан оор жумуш кыла албайм. Айыл жергесинде уй сааш керек эмеспи. Уй сааганда колдорум ооруп чыкчу, бирок андан башка жумуштардын баарын жасачумун. Кайненем "эч нерсе кылганды билбейсиң" деген сыяктуу ар түрдүү сөздөрдү айтып намысыма тие берди. Анан төркүнүмө кетип калгам. - Уулуңуз Аман боюңузда бар экенин билдиңиз беле? - Жок, билген эмесмин. Төркүнүмө келгениме 2 ай болгондо гана кош бойлуу экенимди билдим. Эл катары каттоого туруп, медициналык кароодон өтүп жүрдүм. УЗИ аппаратынан эркек экенин да билгем. Кош бойлуумун деп төркүнүмдө жатып ала алган жокмун. Базарга чыгып мал сатып, тиричилик кылып жүрдүм. Бир жолу кош бойлуулугумдун 6 айында торпок ичиме сүзүп салды. Ошондон улам баламдын табарсыгы жарык төрөлдү деп ойлоп жүрөм. Дарыгерлер да бул оюмду туура болушу мүмкүн дешкен. Менин балам өлкөдө табарсыгы жарылып сыртында төрөлгөн 3-бала экен. - Жолдошуңуз уул төрөгөнүңүздү билдиби? - Ооба, уулум төрөлгөндө атасына сүйүнчүлөгөм. Төрөтканадан төркүнүмө чыгып бардым. Алты айдан кийин жолдошум менен жарашып, бизди үйүнө алып кетти. Жолдошум уулум 2ге чыккыча карашты, андан кийин карабай койду. Дарыгерлер да "бул адам болбойт, убактылуу багып тургула" деп коюшкан. Ошондон кийин жолдошумдун көңүлү сууп калды окшойт. - 2 жашка чейин карашты дегениңизди кандай түшүнсөк болот? - Аман 6 айга толгондо жарашып, 2ге чыкканда кайра ажыраштык. Кичүү балам 2 айлык боюмда болчу. Азыр улуу балам ондо, кичүүсү жетиде. - Аман 2 операцияны башынан өткөрүптүр, акыбалы кандай? - Балам 3 жарым жашка чейин табарсыгы жарык жүрдү, заарасы агып турчу. Дарыгерлер жоопкерчилик алгандан коркуп, эч кимиси жардам бербей коюшкан. Анан боорукер бир дарыгердин жардамы менен табарсыгына заарасы сыртка чыгуу үчүн атайын түтүкчө коюлду. Арадан 6 жыл өткөндө ошол жерине таш пайда болуптур. Ал ташты алдыруу үчүн дагы операция жасаттык. Алдыда дагы бир нече операция бар, алар Москвада жасалат экен. - 2 баланы карап үйдө элесизби же анда-санда иштей коёсузбу? - Жайында талаа жумуштарына чыгам, кышкысын төшөк көктөп тамак-ашка акча табайын деп тырбалаңдайм. Атамдын каза болгонуна 4 жыл болду. Мен талаага жумушка чыкканда балдарымды апам карап калат. - Батир акысы да моюнуңузда да, канча төлөйсүз? - Батирге 7000 сом төлөйм. Балама 3000 сом, 3-топтогу майып болгондугум үчүн 2000 сом жөлөк пул чыгат. Жөлөк пулдун акчасына өзүм иштеп кошуп, эптеп батир акчасын чыгарабыз. Кээде тамак-ашыбыз жок калат. Аманга жалаякка акча таппай калганда жан дүйнөм сыздап чыгат. Эжем, байкем бар, алар каралашып турушат. Бирок дайыма эле бизди карай алышпайт да. Ал аз келгенсип өткөндө уулумдун майыптар үчүн арабасын да уурдап кетишти. Көп кабаттуу үйдө тургандыктан колясканы подъездге калтырып койчубуз. Ооруканадан келип, үйгө кирип тамактандык, кечинде киргизип коёлу десек эле жок. Кайра жаңы сатып алууга туура келди. Анткени балам мектепке барат, ооруканага да ташыйм. Өзү дааратканага бара албайт, мен көтөрүп алып барам.
Бүгүн, 13-февралда Кыргыз Республикасынын президенти Садыр Жапаров "Кабар" маалымат агенттигине маек берди. Анда мамлекет башчысы Дин иштери боюнча мамлекеттик комиссиянын мурдагы директору Акин Токталиевдин жана Кыргызстан мусулмандарынын дин башкармалыгынын айланасында түзүлгөн кырдаал жана жаңы Конституциянын долбоорунун тегерегиндеги айтылып жаткан сындарга байланыштуу суроолорго жооп берген. — Садыр Нургожоевич, сиздин мурдагы адвокатыңыз Акин Токталиев Дин комиссиясынын башчылыгынан алынгандан кийин "мени Садыр Жапаровдун жанында жүргөн Арзыбек Бурханов кызматтан алдырды" деп айтып чыкты. Канчалык деңгээлде чындыгы бар? — Акин Токталиевди Октябрь окуяларынан кийин мурда динчилдердин укуктарын коргоп, адвокаттык кылып жүргөн адам катары Дин комиссиясынын башчылыгына койгон элем. Динчилдерди бири-бири менен чабыштырбай бириктириңиз деп. Анткени алар үч топко бөлүнүп жүрүшөт. Андан көп өтпөй эле мага муфтий Максат ажы келди. Декабрь айынын башы болсо керек эле. Шайлоо менен алек болуп жүргөм. Мени Аалымдар кеңеши кетиребиз деп жатышат, апрель айында мөөнөтүм бүтмөк, ошондо эле кетсем болот эле деди. Мен эмне кылышым керек деп сурадым. Ал өкмөт жактан айтып коюшса тынчыйт эле деп айтты. Мен Бакыт Аманбаевге телефон чалып: "Дин комиссиясынын башчысына айтыңыз, баарын элдештирип, түшүндүрүп айтсын, каршылаштар тарабынан үч айдан кийин шайлоо болот экен, тынчып тургула деп сурансын, мамлекетибизге азыр ызы-чуунун кереги жок", — дедим. Ошону менен муфтий кетти. Баары тынчып калды. Январь айынын аягында инаугурациянын алдында бул жолу каршылаштары арызданып келишти. "Муфтийди кызматтан алабыз, ажыга барчулардын акчасын жеп койду, дин боюнча элди туура эмес багытка жетелеп кетип жатат, көрдүңүзбү ютубдагы сүйлөгөнүн" деп келишти. Көргөн жокмун дедим. Алар эки-үч күндө курултай чогултабыз, абийирин төгүп кетирерин айтышты. Ошол маалда жанымда Бурханов бар эле. Коомдук жардамчым болчу. Мен аны (өзүм инаугурацияга даярданып бошобой жаттым эле) эгер мындай абал жаралып жатса муфтийге барып жолук, нааразы тараптарды дагы чогулткула, элдештиргиле, бири-бирине чепкен калпагын кийгизип тарашсын, шайлоого эки ай убакыт калган экен. Биротоло мөөнөтү бүткөндө шайлоо болсун деп жибердим. Ал болсо түз муфтийге барбай, Дин комиссиясынын башчысы Акин Токталиевге барып, сиз барып айтыңыз деп жибериптир. Негизи туура эле. Муфтият менен Дин комиссиясы иштеш керек эле. Бирок декабрь айында айтылган маселени тынчытып чече албай жаткан комиссияга кайра-кайра эле айта берүүнүн кереги жок болчу. Ошон үчүн түз эле муфтийдин өзүнө барып, баарын чогултуп, элдештиргиле деген элем. Эки-үч күн өткөндөн кийин молдолордун арасында талаш-тартыш күчөп бара жаткандыктан жеке өзүм муфтийге телефон чалып, бүгүн түштө чоң мечитке жума намазга барам, баарын чогултуп туруңуз, эки жакты тең угайын, анан жыйынтык чыгаралы дедим. Барсам аалымдардын баары чогулуп калган экен. Эки жакты тең уктум. Муфтий Максат ажы ютуб каналында дин боюнча туура эмес сүйлөп алганын өзү деле моюнуна алды. Акча маселеси боюнча 14 миллион сом жетпейт, ал акчаны мечитте иштегендерге эмгек акы кылып бергем деди. Мен "Аксакалдар, урматтуу дин аалымдары, силер элибизге үлгү көрсөтө турган, акыл айта турган адамдарсыңар, анан минтип тескерисинче өзүңөр бири-бириңер менен чабышып жатсаңар сиздерге ким ишенет? Койгула, минтип бири-бириңерди жамандашып жүргөнүңөр туура эмес деп эки тарапты тең кол алыштырып элдештирип, шайлоо апрель айында эле өтсүн" деп айтып, макулдашып, тарап кеткенбиз. — Анда эмнеге ызы-чуу кайра эле уланып кетти? - Мага жеткен маалыматтар боюнча экинчи тарап Финполго, УКМКга арыз менен кайрылышкан экен. Негизи Финполдо мурда эле козголгон кылмыш иши бар экен. Аны мурда токтотуп коюшуптур. Анан кечээ арыз түшкөндөн кийин жанданып кетсе керек. Мен деле муфтийдин камалганын ЖМКлардан кечинде көрдүм. Эртеси дароо өз пикиримди билдирип, маек бердим. — Акин Токталиевди кызматтан алган себебиңиз ушул чыр- чатактарга байланыштуубу же башка себептери да барбы? Ал киши "мен Садыр Жапаровго жана анын үй-бүлөсүнө көп жылдан бери адвокат болгом, менин эмгегимди баалабай, кызматтан бошотуп салды" деп айтып чыкты? — Ооба, Акин Токталиев мага адвокат болуп жүргөнү чындык. Аксакал киши. Сыйлайм. Ал кишини дин чөйрөсүндө жүргөн адамдардын да жактоочусу болуп жүргөн адам катары жакшы билчүмүн. Ошон үчүн октябрь окуяларынан кийин Дин комиссиясынын башчысы кылып дайындагам. "Молдолорду ынтымакка чакырыңыз, жарандарыбызды туура жолго чакырып, радикалдуу динди кармануудан алыс болууга чакырышсын" деген тапшырманы койдум. Тилекке каршы, үчкө бөлүнүп жүргөн дин чөйрөсүн бириктиргендин ордуна бир жагына кошулуп алып, ушундай ыр-чырдын жаралуусуна түрткү болуп кетти. Ошон үчүн кызматтан алып, жаш, энергиялуу, дин чөйрөсүн жакшы түшүнгөн адисти койдум. Мамлекеттин иши жылбай, молдолордун арасында чатак күчөп турса, менин адвокатым эле деп кармап отура берсем кандай болот? Мамлекеттик кызматта менин адвокатым, менин досум, тууганым деген принцип болбошу керек. Ошондой принцип менен 30 жылдан бери жашап келип, мамлекетибиз жок болуп кетүү коркунучуна такалыптыр. Сырткы карызыбыз 5 миллиард долларга жакын. Айрымдарын өз убагында төлөй албай калсак бир топ объектилерибизден айрылабыз. Келишим шартына ушундайга макулбуз деп кол коюп койгон экен Атамбаев . Бирок Кудай буюрса, бардык карыздардан өз убагында кутулабыз. Пландар бар. — Акин Токталиев "муфтиятка өз кишисин коюу үчүн муфтийди камады" деп да айтып чыкты. Буга кандай жооп бересиз? - Кудай өзү көрүп турат. Мен үчүн муфтийди мага десе башка планетадан алып келип коюп алышсын. Эң негизгиси, элибизди туура жолдон адаштырбаган, салттуу динибизди үйрөткөн муфтий болсо болду. Эмне муфтий кылып өз кишиңди коюп алсаң эле Кыргыз өлкөсүнүн проблемасы чечилип калмак беле? Мен да уктум. Айрым тырмакчадагы досторум айтып жатышат. Ажылык уюштурууда көп акча чогулат. Ошол акчага кызыгып, муфтий алмаштырганы жатышат деп. Бирөөгө арам ойду таңуулагандан мурда Кудайды эске алып коюшса жакшы болот. Кудай уруп кетет. Ажылыктан акча жегендер таш эле жесин. Эптеп ажылыкка барып келейин деп көптөгөн жылдар бою чогулткан карапайым элдин акчасын жегенден уялыш керек. Ажылыктын акчасына кызыгып жатат дегендер өздөрү 100 пайыз ошондой адамдар. Ошон үчүн башканы да ошентип ойлошот. — Конституциянын долбоору Жогорку Кеңешке келип түштү. Сын-пикир айткандар да жок эмес. Качан элдин добушуна коюлат? - Албетте, сын пикирлер айтылбай койбойт. Беш кол тең эмес. Бирок башаламан башкарууга чекит коё турган Конституция болду. Бүгүнкү кадрдык башаламандыктар, ызы-чуулардын баары азыркы иштеп турган Конституция менен байланыштуу. Бүгүн үч "күч" бар. Парламент, өкмөт, президент. Жаңы Конституция кабыл алынса, баары бир тартипке түшөт. Бизде тартип болбой эле койсун деген күчтөр бар. Ошолор элди дүрбөтүп, "кокуй эле кокуй мындай болуп калды, кокуй эле кокуй тигиндей болуп калды" деп элди адаштырганга аракет кылып жүрүшөт. Кемчиликтер болбой койбойт. Болсо дароо оңдоп кетип жатабыз. Иштебеген киши жаңылбайт дейт. Эң негизгиси мамлекеттин жалпы кызыкчылыгын көздөгөн стратегиялык чоң иштерде жаңылбасам болду. Ички майда-чүйдө пикир келишпестиктер, кадрдык кемчиликтер өз убагы менен бүтөт. Трагедия кылыштын кереги жок. Кудай буюрса, жазга барып чоң-чоң иштер башталат. Конституция элдин добушуна 11-апрелде жергиликтүү кеңештерди шайлоо күнү менен чогуу коюлат деген үмүтүбүз бар. Жогорку Кеңеш алып чыгыш керек. Жергиликтүү кеңеш менен бирге өткөрсөк каражат үнөм болот. Казынадан ашыкча акча кетпейт.
Президент, өкмөт башчы жана Жогорку Кеңештин депутаттары мөөнөтү бүткөндө жөн гана кетип калбашы керек. Мындай пикир бүгүн, 27-февралда коомдук кеңештер менен өкмөттүн коррупцияга каршы күрөшүүгө байланышкан жыйынында айтылды. Экономика министрлигинин коомдук кеңешинин мүчөсү Ноокат Идрисовдун айтымында, ким кандай иштегенин эл билүүсү үчүн ар биринин аткарган иштерине баа берүү зарыл. "Кыргыз мамлекети 2017-жылдагы коррупция боюнча дүйнөлүк рейтингде 135-орунда, ички дүң продукциянын көлөмү боюнча 183-орунда, билим берүү боюнча тизменин акыркы сабында жүрөт. Ошондуктан ар бир президент, өкмөт башчы жана Жогорку Кеңештин депутаттары өз мөөнөтү бүтүп кетип жатканда экономиканы, өлкөнү кандай өнүктүргөнүн, коррупция менен кандай күрөшкөнүнө баа берүү керек. Алар жөн гана кетип калбашы керек" , - деди Идрисов. Белгилей кетсек, эл аралык "Транспарэнcы Інтэрнатіонал" уюмунун 2017-жылга чыгарган жыйынтыгында Кыргыз Республикасы коррупция боюнча дүйнөлүк рейтингде 180 өлкөнүн ичинен 100дөн 29 упай алып 135-орунду ээлеген .
Дагы 3 талапкер президенттикке аттануу үчүн Борбордук шайлоо комиссиясына арызын беришти. Бул тууралуу аталган комиссиянын басма сөз кызматынан билдиришти. Маалыматка ылайык, Анар Зарипова (Ж. Баласагын атындагы Кыргыз улуттук университетинде декан), Куттуумидин Базаркулов ("Дербиш" фондунун директору) жана Бакыт Романов (убактылуу иштебейт) президенттикке аттануу үчүн арыз берди.
Дүйнөлүк көчмөндөр оюндарынын алкагында алгачкы жолу корей элинин улуттук күрөшү - ссирым боюнча мелдештер жыйынтыкталды. Буга 10 өлкөнүн 15 спортчусу катышып, абсолюттук салмакта беттештер орун алды. Беттештин жыйынтыгында кыргыз балбаны коло байгеге ээ болду.
Мелис Турганбаев Баткендеги окуя боюнча пикирин билдирип, коңшу тараптын күнөөсү чоң экенин айтты. "Акыркы учурдагы Баткенде чек арада болуп өткөн каргашалуу окуялар баарыбызды түйшөлтүп, ар бир кыргыздын жүрөгүн оорутуп, ар бирибиздин көкүрөгүбүздү өйүтүп турат. Албетте, бул окуялардын болуп кетишине Тажикстан тараптын күнөөсү чоң. Кыргыз элинин бир кездеги жакшылыгын унутуп, ыйык Орозо айында тынч жаткан элге ок атып, мыйзамсыз аракетке барды. Бирок даанышман айкөл элибиз тажик тарапка өчөшүп кан төгүүдөн алыс болду. Бул аң-сезимдүү адамдардын, түпкүлүктүү элдин кадамы. Жоокердик руху күчтүү элибиз учурда канчалык каны кайнап турса да, бир колунун ачуусун бир колу менен басып, ынтымагын, айкөлдүгүн көрсөтүүдө. Мен элиме, өзгөчө жаштарга ыраазычылыгымды билдирем. Бул менимче, туура кадам. Кыргыздар азыр бир муштумга түйүлүп, бир желектин астында, бир мамлекет башчысынын тегерегинде биригүүсү зарыл. Учурда биздин негизги милдетибиз жана максатыбыз ошол болуусу керек. Биз кыргыз бийлигин канча сындабайлы, канчалык бири-бирибизге ишенбестигибизди билдирбейли, бир кайыктабыз. Мекенибиз бир. Азыр президент, өкмөт, күч структуралары да болгон аракетин жумшап, күнү-түнү иш алып барышууда. Аларга биз да көмөктөшөлү. Кыргыз, тажик - бир тууган эл. Тажикстанда азыркы мезгилдеги президенти Эмомали Рахмондун кызматтан кетишин талап кылгандар болуп, ар түрдүү пикирлер жаралууда. Ылайым эки эл тынчтыкта жашасын. Ортодо от жанбасын. Абал турукташкандан кийин өлкө башчыбыз бул окуянын чыгып кетишине, алдын алуучу иштерден калпыстык кетишине ким күнөөлүү экенин анализдеп, териштирет деген тилектебиз. Тажикстандын аракетине да саясий-укуктук баа берилер. Дагы белгилей кетүүчү жагдай, канча жылдан бери Баткенге өзгөчө статус берүү керектиги айтылып келүүдө, бирок ишке ашырылбайт. Бул маселе өтө маанилүү экенин учурдагы окуя дагы бир жолу тастыктады. Жакынкы аралыкта Баткенге, деги эле чек арада жайгашкан айылдарга өзгөчө статус берилип, ар түрдүү жеңилдиктер каралышы кажет. Бир кездерде дал ушундай айылда жашагандарга жашын, кулк-мүнөзүн, аскердик даярдыгын карап, кооптуу учурларда чек арачыларга көмөк көрсөтүү үчүн мыйзамдуу курал-жарак берилүү маселеси каралган. Деги эле, бул нерсе дүйнөлүк практикада бар. Ушул жагын да карап көрсөк болот. Ал эми чек арада каза болгондордун үй-бүлөсүнө өтө оор болуп турат.
Бишкек шаарынын 12-кичи районунда аялды сүзүп, качып кеткен айдоочу кармалды. Бул тууралуу порталына бүгүн, 11-апрелде Жол кыймылынын коопсуздугун камсыздоо башкы башкармалыгынан билдиришти. "Бүгүн Бишкек шаарынын 12-кичи районунда жөө жүргүнчүлөр өтүүчү жайдан өтүп бара жаткан 58 жаштагы аялды сүзүп кеткен айдоочу кармалды. Ал 66 жаштагы Бишкек шаарынын тургуну Л.Е. аттуу аял болгон. Кармалган жаран тийиштүү мекемеге өткөрүлүп берилип, унаасы айып аянтчасына токтотулду. Учурда тийиштүү экспертизалар дайындалып, тергөө иштери жүрүп жатат" , - деп башкармалык билдирди. Эске салсак, 7-апрель күнү саат 20:40 чамасында Бишкектин 12-кичи районунда 58 жаштагы аялды белгисиз унаа сүзүп кеткен. Натыйжада ал адам алган жаракатынан улам, кырсык болгон жерде көз жумган.
Бүгүн, 8-апрелде биринчи вице-премьер-министр Кубатбек Боронов онлайн маалымат жыйын берүүдө. Анда Боронов медицина кызматкерлери кээ бир талаптарды так аткарбай калгандыгына байланыштуу вирусту жуктуруп алышканын айтты. "Ош шаарындагы ооруканада иштеген дарыгер кошунасынын үйүндө отуруп, вирусту жуктуруп алган. Андан кийин ал өзүнүн кесиптештерине жуктурган. Ал иштеген бөлүмдө 11 кызматкер бар" , - дейт Боронов.
Жыл сайын март айынын экинчи жумасында Бүткүл дүйнөлүк уйку күнү белгиленет. Бул майрам 2008-жылдын 14-мартынан баштап Бүткүл дүйнөлүк саламаттыкты сактоо уюмунун уйку жана ден соолук боюнча долбоорунун алкагында өткөрүлүп келет. Бул күнү уйкунун мааниси тууралуу жыйындар өтүп, анын бузулушу менен келип чыккан көйгөйлөрдүн коомго таасири тууралуу маалыматтар берилет. Адистердин айтымында, туура тамактануу, жетиштүү убакытта уктоо жана күндүн режимин туура уюштуруу ден соолукка жакшы таасирин берип, узун өмүр сүрүүгө жардам берет. Орточо эсеп менен ар бир адам жашоосунун үчтөн бир бөлүгүн уктоо менен өткөрөт. Ошондой эле уйку жетишсиздиги тамашаны түшүнүү же тамашалоо сезиминин жоголушуна, түнт болууга, эс-тутумдун начарлашына жана бир катар ооруларга алып келет. Окумуштуулардын айтымында, чоң киши суткасына 7-8 саат укташы керек. Ал эми айрым адистер аялдар эмоционалдуураак болгондуктан, аларга андан бир саат көбүрөөк уктоону сунушташат. Кичинекей балдардын идеалдуу уктоо мөөнөтү - 10 саат.
Орусиянын хоккей боюнча курамасы башка спортчулар менен бир учакта Пекин шаарында өтүүчү Олимпиада оюндарына учуудан баш тартты. Бул тууралуу чет элдик маалымат булактары жазып чыгышты. Маалыматка ылайык, 2-февраль күнү орус хоккейчилери сноуборд, лыжа жарышы, коньки менен чуркоо спорту жана хоккей боюнча аялдар командасынан бара турчу спортчулар менен биргеликте Пекинде өтө турган кышкы Олимпиада оюндарына баруудан баш тартышкан. Алар мындай кадамды коронавирус жуктуруп алуу коркунучу менен түшүндүргөн. Тагыраагы, аялдар курамасындагы спортчулар башка спорттун өкүлдөрү менен бир учакта учуп, CОВІД-19 вирусун жуктуруп алышкан. Мындан улам улуттук кураманын башкы машыктыруучуларынын бири Илья Ковальчук хоккейчилер үчүн өзүнчө учак талап кылган. Натыйжада спортчулардын талабы аткарылып, алар бүгүн түнү менен Пекинге учмай болушту. Эскерте кетсек, ХХІВ кышкы Олимпиада оюндары Пекинде 2022-жылдын 4-февралынан 20-февралга чейин өтөрү маалым болгон. Олимпиадага Кыргыз өлкөсүнүн атынан азырынча бир гана спортчу жолдомо уткан.
Футбол боюнча Гана улуттук курама командасы Катарга Дүйнө чемпиондугуна катышуу үчүн барды, бирок спорттук формасы жок. Бул тууралуу чет элдик спорттук басылмалар жазышты. Маалыматка ылайык, жабдуулар оюнчуларга почта аркылуу жеткирилет. Бирок Гананын футбол федерациясы улуттук кураманын биринчи беттеши үчүн кийим Катарга жеткирилбейт деп кооптонууда. Ага чартердик аба каттамы уюштурулушу мүмкүн. Футбол боюнча Дүйнө чемпиондугу 20-ноябрдан 18-декабрга чейин Катарда өтөт. Гана Португалия, Түштүк Корея жана Уругвай менен "Һ" тайпасында жайгашкан.
Орусия Кыргыз өлкөсүнөн этке киргизилген чектөөнү алды. Бул тууралуу Ветеринардык жана фитосанитардык коопсуздук боюнча мамлекеттик инспекциянын басма сөз кызматы билдирди. Белгилүү болгондой, Орусия тарап этке болгон чектөөнү 2007-жылы киргизген. " 2007-жылы Орусия Кыргыз өлкөсүнөн алынып келинген эт, эт азыктары жана тоютка убактылуу чектөө киргизген. Акыркы 3 жылдын аралыгында эт азыктарынын сапатын жакшыртуу максатында жүргүзүлгөн иштердин жыйынтыгында эки тараптуу сүйлөшүүлөр аркылуу киргизилген чектөө алынды.
30-майга караган түнү Азербайжандын Баку шаарында футбол боюнча Европа Лигасынын финалында лондондук командалар "Челси" менен "Арсенал" беттешкен. Анда "Челси" клубу жеңишти 4:1 эсеби менен жеңишти камсыздаган . Жеңишке жеткен футбол командасынын чабуулчусу Эден Азар бул анын акыркы оюну экенин билдирген. Бул тууралуу батыш маалымат булактары жазып чыгышты. "Челси" футбол командасынын чабуулчусу Эден Азар: "Ооба, бул менин "Челси" клубундагы акыркы оюнум болду. Футболдо эмне болуп кетерин билбейсиң. Мен Премьер-Лигада оюн көрсөтүүнү кыялданчумун. Кыялымды дүйнөдөгү эң мыкты футбол клубдарынын биринде ойноп, 7 жыл аралыгында ишке ашырдым", - деген ал. Айрым чет элдик маалымат каражаттары Эден Азар бир аптадан кийин мадриддик "Реал" клубуна өтөрүн жазып чыгышкан. Анда Эден Азар "Реал" клубу менен 4 жылга келишим түзгөн деген маалымат айтылат. Ошондой эле аталган клуб футболчу менен 130 миллион еврого келишим түзгөнү жана анын бир апталык маянасы 463 миң еврону түзөрү жазылган.
Атактуу футболчу Криштиану Роналду жаңы кошулган "Манчестер Юнайтед" футболдук клубундагы 7-номерди алды. Бул тууралуу аталган футболдук клубдун расмий сайтына жарыяланды. Маалыматка ылайык, б уга чейин чабуулчу Эдинсон Кавани клубда 7-катар саны менен ойночу. Премьер-Лиганын эрежелерине ылайык сандарды алмаштырууга тыюу салган. Бирок 21-номерде ойногон Дэниэл Жеймс клубдан кеткенден кийин Кавани дал ушул номерди алууну чечкен.
18-июлга караган түнү саламаттыкты сактоо министринин мурунку орун басары, өлкөнүн Милдеттүү медициналык камсыздандыруу фондунун биринчи директору, Саламаттыкты сактоо мектептеринин улуттук координатору Бейшекан Калиева көз жумду. Ал Республикалык инфекциялык ооруканада пневмония илдетинен дарыланып жатканын Елена Баялинова жазып чыкты. Бейшекан Калиева 1948-жылы 15-январда Токмок шаарында төрөлгөн. 1977-жылы Кыргыз мамлекеттик медициналык институтун бүтүргөн. Кийинки үч жылда Чүй облусунун Аламүдүн районундагы Стрельниково айылында аймактык дарыгер болуп иштеген. 1980-1985-жылдары Монголия Республикасынын саламаттыкты сактоонун башкы дарыгери болгон, кайтып келгенден кийин - алгач Чүй облустук ооруканасынын башкы дарыгеринин орун басары, ал эми 1989-1994-жылдары ушул эле оорукананын башкы дарыгери; Бир нече жолу Аламүдүн жана Чүй облустук кеңештеринин депутаты болуп шайланган; 1992-жылы ага "Кыргыз Республикасынын саламаттыкты сактоонун отличниги" наамы, 1994-жылы "Кыргыз Республикасынын Эмгек сиңирген дарыгери" наамы берилген; 1994-жылы саламаттыкты сактоо министринин орун басары; 1996-1998-жылдары Милдеттүү медициналык камсыздандыруу фондунун биринчи директору; Маркум Бейшекан Калиеванын уулу 5 күн мурун каза болгону белгилүү болду. Калиева Бейшекан Алмалиевна дүйнөсү бай, кесибин сүйгөн, камкор аял жана мээримдүү эне эле. Мыкты кызматкердин каза болгонун Саламаттыкты сактоо министрлигинен билдиришип, терең кайгыруу менен көңүл айтышты.
Ырчы Анжелика Кайратова 25-майда "ЛІКА ДЭ ПАРІС" автордук атырынын бет ачарын өткөрдү. "Алгачкы атырды апама белек кылдым" деген ырчы тапкан кирешесинен кайрымдуулукка да каражат бөлөрүн айтты. "Акыркы 10 жылда өзүм колдонуп жүргөн жана мага эң көп жаккан 10 атырдын жытынын аралашмасын бир флаконго бириктире алдык. Бул башка атырларга окшошпогон эксклюзивдүү атыр десем болот. Буга чейин бир нече компаниялар сиздин жүзүңүздү, атыңызды колдонуп, парфюм чыгарсак болобу деп сурап жүрүшкөн. Бирок өзүм ал нерсеге катыша албагандан кийин ал нерсени элге тартуулай алган жокмун. Атырдын бардык тиешелүү сертификаттары бар, пион гүлдөрүнүн, май айынын ак розаларынын жыты бар. Алгачкы атырды апама белек кылдым. Эксклюзивдүү атыр деп апам аяп себинип жатат. Бул атырдан киреше канчалык көп түшсө кайра эле кайрымдуулукка, жакшылыкка жумшалат. Атырдан түшкөн каражат өз өлкөбүздө эле калат" , - деди Анжелика. Кечеге бизнес өнөктөштөр, ырчынын санаалаш достору жана коңшу Казакстандан дагы коноктор келишти. Алардын бири Кызсайкал Кабылова көп таланттуу Анжеликага суктанарын айтат. "Анжелика эжебизге суктанам, азамат, азыркы учурдун кыйын айымы десем болот. "Анжелика атыр чыгарат" деп 10 уктасам дагы түшүмө кирмек эмес. Ойго келбеген иштерди жасайт. Талыкпай дагы да эмгектене берсин. Үч кызды жалгыз багуу оңой эмес, акча табуу да оңой эмес. Өзгөчөлүк жасап, башкача жолу менен изденгени мени абдан кубандырат", - дейт ал. Кеченин өзгөчөлүктөрүнүн бири жаңы ырдын бет ачары болду. Анда ырчы Ильяз Абдразаков менен Анжелика Кайратова жаңы дуэтин биринчи жолу аткарышты. Кымбат баалуу белектер, кызыктуу оюндарга бай болгон кеченин алкагында Анжелика келген коноктордун ар бирине баасы 1000 сом турган миниатюрка атыр белек кылды. Ошондой эле кеченин жүрүшүндө чоң флакондордун 150 даанасы сатылды.
Кечээ, 12-декабрда өкмөт мүчөлөрү жазуучу Чыңгыз Айтматовдун туулган күнүнө карата театрга барышты. Бул тууралуу өкмөттүн басма сөз кызматы билдирди. Маалыматка ылайык, премьер-министр Сапар Исаков , министрлер, мекеменин жетекчилери Кыргыз улуттук драма театрына барып "Саманчынын жолу", "Жер эне" спектаклин көрүштү. Эми премьер-министр жана өкмөт мүчөлөрү театрга барууну уланта турганы кабарланды.
Германиянын канцлери Ангела Меркель өлкө президенти Франк-Вальтер Штайнмайер менен жолугуу учурунда өзүн начар сезди. Бул тууралуу чет элдик маалымат каражаттары жазып чыкты. Белгилүү болгондой, расмий жолугушуу учурунда Ангела Меркелди калтырак баскан. Буга карабастан ал ага сунушталган суудан баш тартып, иш-чарага катышуусун уланткан. Иш-чарадан соң журналисттер Меркелди көргөнүн жана ал өзүн жакшы эле сезип жүргөнүн жазышкан. Ал эми канцлердин өкүлү ал эч кандай иш-чараларды кийинкиге жылдырбай тургандыгын жана жакында Японияда өтчү саммитке даярданып жатканын айткан.
"Жаш жубайлар Аваз Акимов менен Айдана Дека Сокулукта жеке концертин коймок, бирок ырчылар элди алдап келбей койду", - деп окурман "ЭЛДИК КАБАРГА" кайрылган. Анда концерт саат 19:00дө башталары, бирок ырчылар келбегендиктен көрүүчүлөр күтүп отуруп тарап кетишкени маалымдалган. Ал эми афишада көрсөтүлгөн номерге байланышканда алар концерт тууралуу эч кандай маалыматы жок экендигин айткан. Жогорудагы окуя боюнча Аваз Акимовго байланышканыбызда концерт тууралуу эч кандай маалыматы жок экенин айтты. "Айдана экөөбүз аймактарга чыгып, концерт коёлу дегенбиз. Биринчи концертибизди 8-апрель күнү Баткенден баштамакпыз. Андан кийин башка облустарга концерт коймокпуз. Ал эми Сокулуктагы концерт тууралуу биздин дагы маалыматыбыз жок болчу. Кечээ, 3-апрелде бизге Инстаграмдан "Сокулукта концерт коёт экенсиңер" деген каттар келип жатты. Биз түшүнбөй калдык. Сураштырсак билет сатылбаптыр, болгону биздин мурунку концерттерде афишага колдонгон сүрөттөрүбүздү илишиптир. Азыр афишаны илгендерди, концерт болот деп жалган маалымат тараткандарды издештирип жатабыз.
Социалдык тармактарда "Таласта келин көз жарып, наристесин итке салып берди" деген маалымат сүрөттөрү менен тараган. Талас ОИИБинин маалыматына таянсак, аталган окуя 2016-жылы Талас шаарында орун алган. Анда наристени төрөгөн эне аныкталып, тергөө иштеринин жыйынтыгында жоопко тартылган. Маалымат үчүн : 2016-жылы 26-мартта милицияга Оторбаев көчөсүндө жайгашкан үйлөрдүн биринин короосунан айрым дене мүчөлөрү жок жаңы төрөлгөн баланын жансыз денеси табылганы тууралуу маалымат түшкөн.
Өлкө башчы Садыр Жапаров Түркиянын президенти Режеп Тайип Эрдоганга Түркиянын бир нече провинциясында жүргөн селден улам каза болгондорго байланыштуу кыргыз элинин жана жеке өзүнүн атынан терең кайгыруу менен көңүл айтты. Бул тууралуу президенттик аппараттан кабарлашты. "Кыргыз эли кырсыктын кесепетинен каза болгондордун үй-бүлөлөрүнүн жана жакындарынын кайгысын тең бөлүшөт. Табигый кырсыктан жабыркагандардын баарынын тезирээк сакайып кетүүсүн каалайт. Жараткандан боордош Түркиянын учурдагы оор абалдан тезирээк чыгуусун тилейм", - деп айтылат өлкө башчысынын көңүл айтуу телеграммасында.
Ырчы Дайыр Исмадияров менен куудул Назира Жетигенованын аткаруусундагы “Жеңеке” дуэтине тартылган клип медиа-порталга жарыяланды. Буга чейин такыр тамашалуу клип тартып көрбөгөнүн айткан ырчы Дайыр Исмадияров тартуу иштери жөнүндө `ге айтып берди. "Клипти Нурсултан Кубатов деген клипмейкер тартып, режиссёрлукту өзүм аркаладым. Сценарийи да мага таандык. Негизи көптөр клиптин маанисин жакшы түшүнбөй, “ушундай да болмок беле?” деп айтып чыгышы мүмкүн. Биз болгону элге жагымдуу маанай тартуулап, тамашалуу кылып берүүгө аракет жасадык. Тартуу иштерине 2 күн кетти. Клиптин баш каармандары Назира эже экөөбүз. Биз алгач сценарийди даярдап алып, андан соң съёмкага киришкендиктен, бардык эпизоддор дароо биринин артынан бири тартылып, эч кандай кызыктуу же күлкүлүү окуяга кабылган жокпуз. Болгону жеңенин образын кантип чагылдырууну билбей, ага ылайыктуу кийим издөө гана бир аз кыйынчылык жаратты”, - деди ырчы.
Кыргызстанда быйылкы жылдын 1-октябрынан тартып электрондук капчыктардын бардык колдонуучулары идентификациядан өтүүлөрү зарыл. КРнын Улуттук банкынын Токтомуна ылайык, белгиленген күндөн баштап идентификацияланбаган капчыктарды колдонуу мүмкүн болбой калат. «О!Деньги» капчыгынын колдонуучуларынын ыңгайлуулугу үчүн идентификациядан тиркемеден түз эле онлайн-форматта өтүү мүмкүнчүлүгү ишке ашырылган. Бул ыңгайлуу жана тез гана эмес, пайдалуу дагы. Анткени онлайн-идентификация үчүн абонентке белек катары 10 ГБ интернет-трафик эсептелинет! Акция тууралуу кененирээк. «О!Деньги» капчыгынын идентификацияланган колдонуучусунун артыкчылыктары Көбөйтүлгөн лимиттер, каражаттарды көбүрөөк сактоо жана коротуу мүмкүнчүлүгү. Онлайн-оюндарды жана соцтармактарды кошуу менен бардык кызматтарга кирүү. Каражаттарды «О!Деньги», Қіwі, «Элсом» жана башка капчыктарга которуу мүмкүнчүлүгү. Казакстан менен Тажикстандын банктарынын карталарын толуктоо мүмкүнчүлүгү. Тиркемедеги мамлекеттик кызматтарга толук кирүү мүмкүнчүлүгү: транспорттук каражаттар үчүн салыктын суммасы тууралуу, жарандардын даректик каттоо боюнча жана паспорттук маалыматтары, бюджетке төлөмдөр жана көптөгөн башка нерселер. «О!Деньги» капчыгынын идентификациясынан кантип өтүү керек « Мой О! » тиркемесин жаңылаңыз жана ачыңыз. «О!Деньги» бөлүмүн тандаңыз. Идентификация бар вкладканы ачыңыз. Онлайн-өтүнмөнү толтуруңуз. СМС-код менен өтүнмөнү тастыктаңыз. Өтүнмө бир иш күнүнүн ичинде иштелип чыгат. «Мой О!» тиркемесин Гооглэ Плай же Апп Сторэ платформасынан орнотуп алыңыз да, «О!Деньги» капчыгы аркылуу коммуналдык кызматтарды, интернет, мобилдик байланышты, айып пулдарды, салыктарды, дүкөндөрдөгү сатып алууларды, кафелердеги эсептерди жана 700дөн ашуун пайдалуу сервистерди төлөңүз. 10 ГБ интернет Акциянын алкагында “О!Деньги” капчыгынын онлайн-идентификациясы үчүн 2020-жылдын 23-апрелинен 30-сентябрына чейин жүрөт.
Кыргыз улуттук курама команданын коргоочусу Азамат Байматов Дүйнө чемпиондугунун тандап алуу оюндарынын алкагында Мьянма менен боло турган беттешке катыша албайт. Бул тууралуу Футбол федерациясынын маалымат кызматынан билдиришти. Маалым болгондой, Байматов жаракатына байланыштуу бул беттешке чыга албайт. Анын ордуна "Алай" футбол клубунун коргоочусу Акрам Умаров курамга чакыртылды.
Кыргыз өлкөсүнүн спортчулары Түркиянын Самсун шаарында 18-30-июль аралыгында өтө турган ХХІІІ жайкы сурдлимпиадалык оюндарына катышат. Бул тууралуу жаштар иштери, дене тарбия жана спорт агенттиги билдирди. Маалыматка ылайык, ХХІІІ жайкы сурдлимпиадалык оюндарында спорттун 21 түрүнөн, 109 өлкөнүн 4000ден ашык спортчу мелдешет. Кыргыз өлкөсүнөн 10 спортчу грек-рим күрөш, эркин күрөш, дзюдо жана таэквандо боюнча мелдештерге катышат. Кыргыз өлкөсүнүн өкүлдөрүнүн тизмеси: Грек-рим күрөшү: 80 килограммга чейинки салмак ченинде: Закир Турдиев - эл аралык класстагы спорт чебери; 85 килограммга чейинки салмак ченинде: Габит Айдарбеков - эл аралык класстагы спорт чебери; 98 килограммга чейинки салмак ченинде: Арам Акопян - эмгек сиңирген спорт чебери; 130 килограммга чейинки салмак ченинде: Миляс Марков - спорт чебери; Машыктыруучу: Пётр Ялома . Эркин күрөш: 57 килограммга чейинки салмак ченинде: Айбек Рыспеков - спорт чебери; 61 килограммга чейинки салмак ченинде: Алмазбек Исаков - спорт чебери; Машыктыруучу: Фархат Ушуров . Дзюдо: 60 килограммга чейинки салмак ченинде: Марсбек Атабеков - спорт чебери; 66 килограммга чейинки салмак ченинде: Ажимукан Медин уулу - спорт чеберге кандидат; 100 килограммдан жогору салмак ченинде: Ильгиз Каналбек уулу - эл аралык класстагы спорт чебери; Машыктыруучу: Айдин Күгөлжаев . Таэквондо: 68 килограммга чейинки салмак ченинде: Азамат Мавлоно - спорт чебери; Машыктыруучу: Дмитрий Пономарёв . Маалымдама: Сурдлимпиадалык оюндар - угуу мүмкүнчүлүгү чектелген жарандардын арасындагы спорттук мелдеш.
Жалал-Абад шаарында өспүрүмдөр арасында жолдо жүрүүнүн эрежесин үйрөткөн “Жаш инспектор” аталышындагы мелдеш өткөрүлүүдө. Бул тууралуу бүгүн, 27-апрелде Жалал-Абад ОИИБинин басма сөз кызматы билдирди. “Мелдешке Жалал-Абад шаарындагы мектептердин окуучулары катышууда. Иш-чаранын негизги максаты - жолдо жүрүүнүн эрежесин үйрөнүү, өспүрүмдөр арасында достукту бекемдөө, жол кырсыктарынан сактануу”, - дейт басма сөз кызматы.
Казакстанда бир суткада 1 миң 158 адамдан коронавирус аныкталды. Бул тууралуу казакстандык басылмалар жазып чыгышты. Маалыматка ылайык, илдетти жаңы жуктуруп алган 1 миң 472 адамдын 603ү вирустун симптомдорун алып жүрүүчүлөр болсо, 555и ооруну симптомдору жок алып жүрүүчүлөр болгон. Коронавирус жуктуруп алгандардын жалпы саны 93 миң 820га жетти.
АКШнын Калифорния штаты биринчилерден болуп, жаныбарлардын терисинен жасалган буюмдарды сатууга тыюу салды. Калифорниянын губернатору Гэвин Ньюсом жаныбарлардын терисинен жасалган буюмдарды сатууга тыюу салган мыйзамга кол койду. Бул тууралуу чет элдик маалымат булактары жазып чыкты. Маалыматта жазылгандай, мыйзам штаттын айланасында териден жасалган буюмдарды сатууга, белекке берүүгө, алмашууга тыюу салат. Чектөө кийимдерге, бут кийимдерге, баштыктарга жана баш кийимдерге киргизилген. Мындан сырткары, губернатор цирк оюндарында жапайы жаныбарларды колдонууга тыюу салды. Мындан мурун мындай чектөөлөр Лос-Анжелес жана Сан-Франциско шаарларында киргизилген. Акыркы жылдары табыгый териден жасалган буюмдардан бардык ири мода үйлөрү баш тарткан.
Чүй облусунун Аламүдүн районуна караштуу Таш-Дөбө айыл аймагынын аткаминерлерине Башкы прокуратура тарабынан кылмыш иши козголду. Бул тууралуу Башкы прокуратуранын басма сөз кызматынан билдиришти. Маалыматка ылайык, баасы 7 миллион сомдон ашык турган мамлекеттин эсебиндеги жер тилкесин мыйзамсыз түрдө жеке менчикке сатып жиберген деп Башкы прокуратура Таш-Дөбө айыл аймагынын мамлекеттик кызматкерлерине кылмыш ишин козгогон. Алар 2011-жылы 11-ноябрда мыйзам бузуу менен 70 сотых жерди Н.У. аттуу жаранга 49 жылга пайдаланууга берген. Ошол эле жер тилкесин 2013-жылы 12-ноябрда ошол учурдагы баасы 7 миллион 356 миң сомду түзгөнүнө карабастан С.Т. аттуу жаранга 125 миң сомго мыйзамсыз сатып жиберген деген айып коюлган. "Аларга 304-берене (кызмат абалынан кыянаттык менен пайдалануу), 305-берене (жер мыйзамдарын бузуу), 315-берене ( кызматтык жасалмалуулук), 350-берене (жасалма документтерди жасоо же аларды колдонуу) жана 353-берене (өзүм билемдик) менен кылмыш иши козголду.
Депутат Курманкул Зулушев "чай куйбайм", "мен төрөбөйм" дегендерге жооп катары кыргыздын каада-салттары жана үрп-адаттары тууралуу китеп чыгарууну сунуштады. Бул тууралуу ал бүгүн, 11-мартта Жогорку Кеңештин жыйынында билдирди. Ал маданият, маалымат жана туризм министринин орун басары Нуржигит Кадырбековдон 8-мартта өткөн жүрүш тууралуу пикири кандай экенин сурады. Нуржигит Кадырбеков жүрүшкө чыккандардын максаты башка болушу мүмкүн экенин айтты. "Улуттук оюндар боюнча кыргыз жана орус тилдеринде китептерди чыгыралы деп жатабыз. Колдон келсе англис тилинде дагы чыгаруу керек. Түркияда Дүйнөлүк көчмөндөр оюндары өтөт. Айрым учурларда кыргыздар менен казактар бир оюнду биздики деп талашып калышат. Ал эми 8-мартта жүрүш уюштургандардын максаты сенсация жаратуу болушу мүмкүн. 8-мартты аялдарга гүл берген, алардын маанайын көтөргөн күн катары билчү элек. Аялзатынын укугун көчөгө чыгып кантип коргойбуз? Бул нерсени түшүнө алган жокмун.
Балыкчы шаарында 13 жашар кызды унаа сүзүп кетти. Бул тууралуу Ысык-Көл облустук жол кыймылынын коопсуздугун камсыздоо башкы башкармалыгынан билдиришти. Маалыматка ылайык, окуя 5-май күнү саат 17:30 чамасында Балыкчы шаарынын Фрунзе көчөсүндө болгон. “Кара-Көл шаарынын 36 жаштагы Б.К. аттуу тургуну Лексус-570 унаасын башкарып бара жатып, көчөгө чуркап чыга калган 13 жаштагы Балыкчы шаарынын Т.М. аттуу тургунун сүзүп алган. Кызды айдоочу өзү ооруканага алып барып, биринчи жардам көрсөтүлгөн. Дарыгерлер анын жеңил жаракат алганын айтышкан. Азыр жабырлануучунун абалы туруктуу”, - деп айтылат маалыматта.
порталынын "ЭЛДИК КАБАР" рубрикасына Жалал-Абад облусунун Аксы районуна караштуу Кум айылынын тургуну кайрылды. Анын айтымында, аталган айылда ичүүчү таза суу жок. "Биз Нарын дарыясынан агып келген суудан ичебиз. Сууну тазалоочу фильтрди коюп алганбыз, ал сууну толук кандуу тазалабайт. Мен бул айылга 2016-жылы келин болуп келгем, ошондон бери арыктын суусун ичип атып боорум ооруп калды. Бөйрөк, өпкө жана ашказан оорулары көбөйүүдө.
Казак мушкери, бокс боюнча профессионалдар арасындагы Дүйнө чемпиону Геннадий Головкин расмий түрдө "Гиннесстин рекорддор китебине" атын жазды. Мындай маалыматты калың журтка мушкердин менеджери Жанар Утешева маалымдады. Белгилүү болгондой, Головкин профессионалдык рингде 36 беттеш өткөрүп, баарында жеңишке жетишкен. 33 беттеш мөөнөтүнөн мурда аяктап, нокаут катталган. Анын рекорддор китебине атын жазганы дал ушул нокауттардын санына байланыштуу. Мушкер 2003-жылы бокс сүйүүчүлөрүнүн арасында Дүйнө чемпиону аталган. "Афины-2004" Олимпиадасында күмүш медаль тагынган.
Бишкек шаарындагы атайын мектеп жана бала бакчалардын иши жандандырылат. Бул тууралуу мэриянын басма сөз кызматынан билдиришти. Маалыматка ылайык, бүгүн, 14-декабрда вице-мэр Айжан Чыныбаев шаардык билим берүү башчысы Э лмира Иманалиев менен биргеликте кеңешме өткөрүп, ага райондук администрация өкүлдөрү, райондук билим берүү башчылары жана атайын мектеп, бала бакчалардын кызматкерлери катышты. Шаардык бийликтин мындай чечим кабыл алуусуна көптөгөн ата-энелердин кайрылуулары себеп болгон. Иши жандандырылган мекемелердин ар бир кызматкери ПЦР-тест тапшырып, андан соң гана жумушка чыгышат.
Бишкек ЖЭБи күз-кыш жылытуу мезгилине карата даярдыктары тууралуу тааныштыруу максатында бүгүн, 5-октябрь күнү пресс-тур уюштурду. ЖЭБдин башкы инженеринин орун басары Нурлан Кулжыгачов ишканага Токтогул суу сактагычындагы суунун аздыгына байланыштуу 2,5 миллиард киловатт электр энергиясын өндүрүп чыгаруу тапшырмасы берилгендигин билдирди. " Бишкек жылуулук борбору - электр энергия боюнча Кыргыз өлкөсүнүн түндүгүндөгү эң чоң ишкана. Республика боюнча 10-15 пайыз электр энергиясын биз камсыздап беребиз. Быйыл Токтогул суу сактагычындагы суунун аздыгынан улам бизге 2,5 миллиард киловатт электр энергиясын өндүрүп чыгаруу тапшырмасы берилген. Ошого жараша иштерди жүргүзүп жатабыз. Азыркы учурда биздин станция 250 миңдик кубаттуулук менен иштеп жатат.
Жогорку Кеңештин төрагасы Талант Мамытов 8-март - Аялдардын эл аралык күнү менен куттуктады. Бул тууралуу парламенттин басма сөз кызматынан билдиришти. "Аялзаты эзелтен эле үйүбүздүн куту, балдардын мээримдүү энеси, жароокер жубайы катарында төрүбүздүн сыймыгы болуп келген. Өмүргө өмүр улап, ар бирибизди камкордукка алып, жылуулук тартуулаган да аялзаты. Андыктан жашообуздагы жагымдуу окуялар сиздер менен гана байланыштуу. Элибиздин башына түшкөн оор сыноолордо да аялзаты келечек үчүн жоопкерчиликти алып, өзүнүн даанышмандыгын көргөзүп келген. Өзүнүн ак эмгеги менен белгилүү болгон айымдарыбыздын ысымдары түбөлүк тарых барактарында жазылып, кийинки муундарыбызга татыктуу өткөрүлүп келет. Сиздер өлкө келечегин жаратып, улуттун учугун улаган кадырман энесиздер. Сиздердеги аруулук, сабырдуулук жана кажыбас кайрат калкыбызга дем-күч берип, баарыбызды жаркын үмүткө чакырат. Биздин асыл айымдар, бар болуӊуздар! Дагы бир жолу майрамыӊыздар менен!
15-ноябрь күнү төрөлгөндөр сылык, жылдыздуу, шайыр болушат. Анткен менен өздөрүнө талап коё билип, принциптер менен жашайт. Өздөрү башкалардын тынчын албайт жана катылгандын катыгын берет. Андыктан көпчүлүк алардын ачуусуна тийүү - аарынын уюгун бузганга барабар деп чочулашат. Бул күнү төрөлгөн адамдар жаңы коллективге келгенде ар бир адамга кандай мамиле кылууну өздөштүрүп алганга чейин бир аз кыйналышат. Өзүнө жүктөлгөн милдетти ашыгы менен аткарып, башкаларды да көзөмөлдөөгө жетишет. Алар өз алдынча боло алышат жана атаандаштарын артка калтыруу үчүн бардык аракетин жумшайт.
Коңшу Казакстанда коронавирус инфекциясынын айынан акыркы бир сутка ичинде төрт адам каза болду. Бул тууралуу аталган өлкөнүн басылмалары жазып чыгышты. Маалыматка ылайык, сутка ичинде каза болгондордун ичинен Нур-Султан шаарында 1944-жылы туулган аял киши, Шымкент шаарында 1950-жылы туулган аял киши, Караганды облусунда 1958-жылы туулган эркек киши жана Павлодар облусунда 1957-жылы туулган аял киши коронавирус инфекциясынын курмандыгы болушту.
22-майда Жогорку Кеңештин Конституциялык мыйзамдар, мамлекеттик түзүлүш, сот-укуктук маселелер жана Жогорку Кеңештин Регламенти боюнча комитетинин жыйынында “Сот аткаруучулардын статусу жөнүндө жана аткаруу өндүрүшү тууралуу” мыйзамга өзгөртүүлөрдү киргизүү жөнүндө” мыйзам долбоору 1-окууда каралды. Мыйзам долбоору үй-бүлөнү, энени, атаны жана баланы коргоого, алименттик милдеттенмелерди жөнгө салууга багытталган. Мыйзам долбоорунда сот аткаруучуларына алименттик милдеттенмелерге тийиштүү аткаруу баракчаларынын аткарылышына кошумча механизмдер каралган. Мыйзам долбоорунун демилгечиси - депутат Максат Сабиров. Анын айтымында, 2017-жылдын 1-июлунда “Сот аткаруучулары жөнүндө жана аткаруу өндүрүшү тууралуу” жаӊы мыйзам ишке киргизилген жана “Кыргыз Республикасындагы аткаруу өндүрүшү тууралуу жана сот аткаруучулардын статусу жөнүндө” мыйзам күчүн жоготкон. Ушуга байланыштуу жаӊы мыйзамды алименттик милдеттенмелер боюнча жаңы ченемдер менен толуктоо зарылдыгы келип чыккан. Долбоор аркылуу сот аткаруучунун укуктары алимент төлөөчүнүн атайын укуктарды пайдалануусуна убактылуу чектөөлөрдү белгилөө жана укуктуу мамлекеттик органынын расмий сайтына алимент төлөөчүнүн сүрөтүн жана маалыматтарын жайгаштыруу укугу менен толукталууда. Талкуунун жүрүшүндө эл өкүлдөрү мыйзам долбоорунун концепциясын жактыруу чечимине келишти.
2010-жылы 27-июнь күнү Конституциянын жаңы редакциясын кабыл алуу үчүн элдик референдум өткөрүлгөн. Азыркы учурда тергөө абагында жаткан "Ата Мекендин" лидери Өмүрбек Текебаев башында турган Конституциялык кеңешме тарабынан иштелип чыккан жаңы конституция "2020-жылга чейин өзгөртүлбөйт" деген жобо менен кабыл алынган. Баш мыйзам 9 бөлүктөн, 114 беренеден турат. 2010-жылдын 10-октябрында парламенттик шайлоо өтүп, Кыргыз мамлекети Орто Азиядагы жалгыз парламенттик өлкө болуп калган. Андан кийин 2016-жылдын 11-декабрында Баш мыйзамды өзгөртүү боюнча референдум өткөн.
порталынын "Элдик видео" бөлүмүнө "Майкл Жексондун бийи куурчактын аткаруусунда" деген аталыштагы видео жүктөлдү (ник: Бруталіты). Легендарлуу "поп-музыканын падышасы" аталган америкалык ырчы Майкл Жексондун көзү өткөнүнө бир топ жыл болсо да, популярдуулугун жоготпой келет. Анын чыгармачылыгын баалагандар, бийлөө стилин туурап бийлегендер дүйнөдө көп кездешет. Кезектеги видеодон куурчактын аткаруусундагы Майкл Жексондун бийин көрүүгө болот.
Кыргыз-тажик чек арасында чыккан жаңжалда Баткен облусундагы Борбордук айылынын тургуну Буувахан Кадыркановдун бутуна эки ок тийип, учурда ооруканада дарыланууда. Ал порталына ошол күндөгү башынан өткөн окуяны айтып берди. Кадырканов Борбордук айылындагы мечитте 13 жылдан бери имамдык кылат. Анын айтымында, тажик тараптан атылган ок унаасынын капотун тешип өтүп бутуна тийген. " Жаңы-Жер айыл өкмөтүнүн Борбордук айылынын тургунумун. 1970-жылдан бери ошол айылда турам. Баткенге же Исфанага караганда Тажикстан бизге жакыныраак. Ошондуктан керектүү оокаттарыбызды коңшу мамлекеттен алабыз. Жаңжал күнү чек арадагы жолдо унаа айдап бара жаткам. Автомат же снайпер менен атканын билбейм, ок унаанын оң дөңгөлөгүнө тийип, капотту тешип өтүп бутума тийди. Унааны арты менен айдап, араң биздин аскерлер турган жерге жетип бардым. Алар мени унаамдан түшүрүп башка унаага салып жиберишти. Ал унаа менен Кулунду айылына, андан кийин Исфана шаарына ооруканага бардым. Тажик эли шарият илими боюнча алдыңкы өлкөлөрдүн катарында турат. Орозо күндөрүндө алардын мындай иш кылганына ишенбейм. Урушту башка бирөөлөр чыгарып жатат. 108 тажик туугандар Борбордук айылына көчүп келип, Кыргыз жарандыгын алып отурукташып калышкан. 66 адам убактылуу паспорт алышкан. Балким, азыр көбөйгөндүр. Алардын Тажикстанда тууган-уругу бар. Алар мындай ишти кылбаса керек деп ойлойм. Биз чек арада аралашып жашап эле келе жатабыз. Алардын иши болсо Кыргыз өлкөсүнө келе берет, биздин ишибиз болсо Тажикстанга бара беребиз. Мусулман адамдар уруш чыгарбайт. Уруш чыгаргандар мусулман эмес, кандайдыр бир жалданган адамдар болушу керек деп ойлойм. Борбордук айылындагы Арка 1 мечитинде 13 жылдан бери имаммын.
Пакистанда жардыруу болуп, 20 адам каза болду. Бул тууралуу чет элдик басылмалар жазышууда. Маалыматка ылайык, жардыруу кечээ, 12-апрелде Пакистандын Кветта шаарындагы базарында орун алган. 20 киши каза болуп, бир канча адам жарадар болду.
Мектеп директорлорун конкурстук негизде кызматка дайындап, ар беш жыл сайын аттестациядан өткөрүп туруу мыйзам долбоору сунушталды. "Билим берүү жөнүндө” Кыргыз Республикасынын мыйзамынын долбоору 2021-жылдын 26-январынан тарта коомдук талкууга коюлду. Долбоордун демилгечилери Жогорку Кеңештин депутаттары Жанар Акаев , Абдывахап Нурбаев , Наталья Никитенко , Дастан Бекешев жана башкалар. Демилгечи депутаттар мындай жол менен билим берүү системин жакшыртуу максатын көздөп жатканын белгилеп жатышат. Мыйзам долбоорунун максаты мамлекеттик жана муниципалдык билим берүү уюмдарынын жетекчилерин тандоо жана кесиптик ишмердүүлүгүн баалоо тутумун жакшыртуу болуп саналат. Демилгечи топтун баш сабында турган Абдывахап Нурбаев мыйзам жогорку окуу жайлардын ректорлоруна эмес, мектеп директорлоруна тиешелүү экенин порталына билдирди. "Учурда мектеп директорлору түз эле дайындалат. Биз алгач кесипкөйлүгүнө ынануу үчүн конкурс аркылуу тандап алууну сунуштадык. Аны менен катар ар беш жыл сайын мектеп жетекчилерин аттестациядан өткөрүүнү демилгеледик. Бул жетекчилердин кесиптик квалификациясын жогорулатууну стимулдаштырууга шарт түзөт жана билим берүү системасына оң таасирин берет. Мыйзам долбоорун Билим берүү министрлигинин эксперттери менен биргеликте даярдадык" , - деди Нурбаев. Дал ошол Нурбаев айткан эксперттик топтун катарына кирген билим берүү жана илим министри Алмазбек Бейшеналиевдин кеңешчиси Догдүргүл Кендирбаева директорлук кызмат саясатташып кеткенин айтып, бул долбоор көп талкууланганын айтты. "Аттестациялоого толугу менен катышып, анын долбоорун иштеп чыгып, эксперттик топ сунуштарыбызды бердик. Анткени бул өтө керек нерсе. Мисалы, телефон, компьютерди деле карасаңыз биринчи чыккандарын биз колдонбой элебиз, азыр ал техникалардын, балким, онунчу мууну иштеп жатат. Мындан улам 5 эле жылда эмне деген өзгөрүүлөр болууда. Мында аттестациядан өткөрүүнүн бир максаты "сен кал, сен кет" деп отурбайсың. Аттестациядан өткөн директордо жыйынтык жок болсо, ал кызматынан кол жууйт. Бул жерде тесттер да ортомчусуз түзүлөт, ал кадимки ЖРТ сыяктуу. Аны эч кандай статс-катчы же район, же дагы башка тараптар кабыл албайт. Биз мугалимдер менен сүйлөшкөндө, мектеп директорлору, дегеле райондук же облустук администрациянын кызматкерлерин алардын эмгектерин баалаганга киргизбөөнү суранып жатышат. Эмне үчүн десек, алар "тээтиги мугалимди ал, бул директорду кой" деп айтып, буйрук бергендер көп болот деген жүйөөнү келтиришти. Биз ошонун баарын эске алуу менен онлайн тестирлөө кылганы жатабыз. Ошондо ал директор 5 жыл иштейби, 10 жыл иштейби эгер жыйынтык бербесе, ал кызматтан кетет. А балким ал кызматкер пенсияга чыгып, укмуш иштесе ордунда кала берет. Директорлук кызмат да чынында саясатташып кеткен. Анткени аларды ар бир партия менчиктеп, саясий мобилизация кылып, шайлоо мектепсиз өтчү эмес. Ошентип отуруп биз мугалимдердин баркын кантип кетирип алганыбызды билбей калдык", - деди Кендирбаева. Конкурстун жана аттестациялоонун жол-жобосун иштеп чыгуу өкмөттүн компетенциясына кирет. “Билим берүү жөнүндө” Кыргыз Республикасынын Мыйзамына өзгөртүү киргизүү жөнүндө 1 -берене . “Билим берүү жөнүндө” Кыргыз Республикасынын Мыйзамына (Кыргыз Республикасынын Жогорку Кеңешинин Ведомосттору, 2003-ж. №8, 323-б.) төмөнкүдөй өзгөртүүлөр киргизилсин: 1) 1-берененин 1-бөлүгү төмөнкүдөй редакцияда сегизинчи абзац менен толукталсын: “Кыргыз Республикасынын билим берүү уюмдарынын жетекчилерин аттестациялоо – алардын кесиптик компетенттүүлүгүн, билим берүү уюмдарын эффективдүү башкаруу деңгээлин аныктоо боюнча мезгил-мезгили менен өткөрүлүп туруучу процедура;”; 2) 38-берене төмөнкүдөй редакцияда 4-бөлүк менен толукталсын: “Мамлекеттик жана муниципалдык билим берүү уюмдарынын жетекчилерин дайындоо (мамлекеттик жогорку окуу жайларынын жетекчилеринен тышкары) Кыргыз Республикасынын өкмөтү тарабынан бекитилген тартипке ылайык конкурстук негизде жүргүзүлөт”. В глава төмөнкүдөй редакцияда 38 1 -берене менен менен толукталсын: “38 1 -берене. Мамлекеттик жана муниципалдык билим берүү уюмдарынын жетекчилерин аттестациялоо.” Мамлекеттик жана муниципалдык билим берүү уюмдарынын жетекчилери ар беш жыл сайын аттестациядан өтөт. Аттестация Кыргыз Республикасынын билим берүү жаатындагы ыйгарым укуктуу органы тарабынан өткөрүлөт. Мамлекеттик жана муниципалдык билим берүү уюмдарынын жетекчилерин аттестациялоону жүргүзүү тартиби Кыргыз Республикасынын Өкмөтү тарабынан аныкталат”. 2-берене. Ушул Мыйзам расмий жарыяланган күндөн тартып он күн өткөндөн кийин күчүнө кирет. Ушул Мыйзам күчүнө киргенге чейин дайындалган Мамлекеттик жана муниципалдык билим берүү уюмдарынын жетекчилери ээлеген кызматына дайындалган убактысына карабастан аттестациядан өтөт.
«Супер-Инфо» гезити Кыргыз Республикасынын Футбол федерациясы менен биргеликте «Суперфутбол-2019» турнирин өткөрөт. Кыргыз улуттук курама командасын колдоо максатында уюштурулуп жаткан бул турнирде Саясат, Шоу-бизнес, Көк бөрү, ЖМК өкүлдөрүнөн турган 4 команда ат салышат. Мелдеште Улуттук курамдын оюнчулары конок болушат. Турнир концерттик программа менен коштолот. Келип, жактырган командаңызга күйөрмандык кылып, чер жазып кетиңиз. Бул санда көк бөрүчүлөрдүн командасы менен тааныштырабыз.
ТҮРКСОЙ уюмунун башкы катчысы Султан Раевдин атасы Аким Раев каза болду. Бул туурасында Султан Раев Фейсбук баракчасына жазып чыкты. "Атам апама жол алды... Алыскы, алыскы жолго, өмүр менен өмүрдүн баркын дагы бир жолу эскерткен түбөлүктүү жолго", - деп жазды ал.
Бүгүн, 27-октябрда Чүй облусунда катталган автокырсык 2 адамдын өмүрүн алып, дагы бир жаран ооруканага түштү. Өзгөчө кырдаалдар министрлиги Бишкек-Нарын-Торугарт айланма унаа жолунда Мэрcэдэс Бэнз C 180 үлгүсүндөгү жеңил унаанын айдоочусу рулга ээ боло албай, жолдон чыгып бакты сүзгөнүн кабарлаган . Ал эми Чүй облустук жол кыймылынын коопсуздугун камсыздоо башкы башкармалыгынан кырсыктын алдын ала себебин айтты. Мекеменин маалыматына ылайык, айдоочу ылдамдыкты сактаган эмес. "Автокырсыктын кесепетинен унаанын айдоочусу 1987-жылы туулган С.А. , жүргүнчүсү Ш.А. жеринде каза болду. Андан тышкары 1987-жылы туулган З.А. аттуу жүргүнчү ооруканага жеткирилди.
Нарын облусунда чатыр жаап жатканда бели ооруп жерге түшө албай калган жаран куткарылды. Бул тууралуу бүгүн, 26-августта Өзгөчө кырдаалдар министрлигинен билдиришти. Маалыматка ылайык, 25-августта саат 12:12 чамасында Нарын шаарындагы Ленин көчөсүндөгү үйлөрдүн биринин 1973-жылы туулган О.З. аттуу тургуну үйүнүн чатырын жаап жатканда бели ооруп жерге түшө албай калган.
Жумуртка менен картошканын чекене баасы бир жыл ичинде 1,5 эсеге жогорулады. Бул тууралуу Улуттук статистика комитетинен билдиришти. Билдирүүгө ылайык, Улуттук статистика комитети өлкөнүн 18 калктуу конушу боюнча жүргүзүлгөн, негизги социалдык маанилүү продуктулардын орточо керектөө бааларына ар күндүк мониторинг жүргүздү. " 4-мартка карата жумурткага болгон баалар республика боюнча орточо эсеп менен 105 сом 85 тыйынды түзгөнүн жана өткөн жылдын ушул күнүнө салыштырмалуу 38 пайызга өскөнүн көрсөттү. Ал эми картошканын баасы 2020-жылдын тиешелүү мезгилине салыштырмалуу 32 сом 53 тыйынды түздү же 49 пайызга жогорулады. Ошол эле учурда жумуртканын чекене баалары орточо республикалык көрсөткүчтөн жогору болуп, Өзгөндө (он даанасы 134 сом 8 тыйын), Ноокат (он даанасы 123 сом 69 тыйын) жана Чаек айылында (он даанасы 120 сом). Ал эми картошка Токтогул шаарында килограмм үчүн 35,00 сом, Жалал-Абадда килограмм үчүн 34 сом 70 тыйын жана Кара-Сууда килограмм үчүн 34,32 сом ", - деп жазылат маалыматта. Жумуртканын бааларынын эң жогору өсүшү өткөн жылга салыштырмалуу Балыкчы, Токтогул жана Каракол шаарларында.
порталынын "ЭЛДИК КАБАР" бөлүмүнө Бишкек шаарынын тургуну кайрылды. Окурман ден соолугунан мүмкүнчүлүгү чектелүү жаран экенин айтып, январь айында жөлөк пулуна кошумча каражат кошулбаганын айтты. "Мен 2-топтогу ден соолугунан мүмкүнчүлүгү чектелүү жаранмын. 1500 сом жөлөк пул алам. Ноябрда 1000 сом кошулган. Кайра декабрда 500 сомун алып салды.
Бүгүн, 19-август күнү Өмүрбек Бабанов Финполдо күбө катары сурак берип чыкты. Андан чыгып, журналисттердин суроолоруна жооп берип жатып Өмүрбек Бабанов сүйлөшүүлөрдүн негизинде өлкөдөн чыгып кеткенин айтты. "2017-жылы өлкөдөн чыгып кетүүм боюнча сүйлөшүүлөр жүргөн, макулдук болгон, саясий абал курчуп кетпесин деген сөздөр айтылган. Кыргыз элинде тынчтык болсун деп келген жокмун. Мен келсем, саясий абал курчумак. Кадыр-баркым, атым сөз болсо, боло берсин деп, келген жокмун", - деди Бабанов. Буга чейин Жогорку Кеңештин депутаты Руслан Казакбаев да Бабановдун президенттик шайлоодон кийин өлкөдөн чыгып кетүүсүнө бийлик менен болгон сүйлөшүүлөр себеп болгонун айтып келген.
Казакстандын биринчи президенти Нурсултан Назарбаев "Бейнеге сүртүмдөр" даректүү тасмасында эгемендик алган 30 жыл ичинде Кыргыз өлкөсүндө эч нерсе жасалбаганын билдирди. Ал Казакстан Батыш өлкөлөрүндөгү демократияга умтуларын айтып, бирок азыр алар демократиялык өнүгүүнүн жолунда экенин айткан. "Демократиянын аралы… Кыргыз өлкөсү. Бизге боордош, жакын эл. Ушул 30 жыл аралыгында Кыргыз өлкөсүндө бир нерсе жасалдыбы?! Ар бир президентти колдодум. Бул жакка чакырдык, акча, насыя берүүнү сунуштадык. Бирок эч нерсе жасалган жок да.
1794-жылы чыгарылган сейрек кездешкен күмүш тыйын сатыкка коюлду. Ал 2013-жылы 10 миллион долларга сатылган. Эми кайрадан жаңы рекорд коюуга даяр. Бул тууралуу CНН басылмасы жазып чыкты Анда жазылган маалыматка ылайык, аталган тыйындын бир бетинде Эркиндиктин символу болгон аялдын сүрөтү, ал эми арткы бетинде АКШнын символу болгон ак баштуу бүркүт түшүрүлгөн. "Бул тыйын мен сыймыктанган эң баалуу артефакт, андан айрылуу мен үчүн абдан өкүнүчтүү. Анын жаңы кожоюну менден да артык баалай алат деп ишенем" , - деген тыйындын учурдагы кожоюну Брюс Морелан. Бул күмүш тыйындан болгону 1758 даана чыгарылган. Бирок бүгүнкү күнгө чейин андан 130-140 даанасы гана сакталып калган.
Москвадагы зоопаркта жашаган панданын карда ойноп жаткан видеосу интернет колдонуучуларынын көңүлүн көтөрдү. Аталган видео зоопарктын социалдык тармактагы баракчасында жарыяланган. "Биздин панда Диндин үчүн кар көңүл ачууну гана билдирет. Ылдыйга түшүп, кар күрткүлөрүнө болгон күчү менен кирип, кар кесегин таап алып аны менен көпкө чейин ойнойт.
15-февралдан 17-февралга чейин жаап өткөн жана күтүлүп жаткан жаан-чачынга байланыштуу Кыргыз өлкөсүнүн тоолуу райондорунда кар көчкү түшүүсү күтүлөт. Бул тууралуу Өзгөчө кырдаалдар министрлигинин басма сөз кызматы билдирди. Маалыматка ылайык, жолдор тайгак болуп муз тоңот. Унаалардын ортосундагы 500 метр аралык кыймыл чектелиши зарыл. Бишкек-Ош унаа жолунун Төө-Ашуу, Ала-Бел, Чычкан капчыгайында, ошондой эле Ала-Бука-Каныш-Кыя унаа жолунун Чапчыма, Мырзаке-Кара-Кулжа-Алайкуу унаа жолунда кар көчкү түшүү коркунучу болууда.
Чүй облусунун ички иштер башкы башкармалыгынын жетекчиси Самат Курманкулов комага түшүп калды. Бул тууралуу порталына вице-премьер-министр Алтынай Өмүрбекова билдирди. Анын айтымында, Самат Курманкуловдун абалы оор. "Бүгүн Травматология жана ортопедия илимий изилдөө борборуна бардык. Самат Курманкуловду көрдүм, абалы оор экен", - дейт Алтынай Өмүрбекова. Кечээ, 7-августта экс-президент Алмазбек Атамбаевди кармоо боюнча операцияда күч органдары менен анын тарапкерлери кагылышкан. Андан 45тен ашык адам жаракат алган.
Чоң залда "Мег: Монстр глубины" тасмасы. 10:50,13:10, 15:30, 17:50, 20:10, 23:30. Көк залда "Кристофер Робин" тасмасы. "Мальчишник в Европе" тасмасы. 17:10, 21:30. Жашыл залда "Убежище дьявола" тасмасы. Начало" тасмасы. 14:20, 23:50. "Опасная игра Слоун" тасмасы. Калың" кинокомедиясы. 10:00, 11:50, 13:40, 15:30, 17:20, 19:10, 21:00, 22:50. Ретро залда "Чала спортик" кинокомедиясы. Калың" кинокомедиясы. 12:50, 16:30, 20:10, 23:50. Айтыш залда "Айылдык келин Алёнка" тасмасы. 10:50, 14:10, 17:40, 21:20. "Сүйүү күчү" тасмасы. 12:50, 16:10, 19:40, 23:40. Замандаш залда "Бажарики 2" тасмасы. 10:30, 14:40, 18:50, 23:00.
Бүгүн, 27-сентябрда Ош шаарына Кытай Эл Республикасынын "Чайна Роад" компаниясы Кыргыз өлкөсүндөгү өкүлчүлүгү эки тараптуу кызматташууда пландалган долбоорлорду жеринен көрүү максатында келишти. Бул тууралуу шаардык мэриянын басма сөз кызматынан билдиришти. Кытай корпорациясынын Кыргыз жолдорду жана көпүрөлөрдү куруу өкүлчүлүгүнүн башкы директору Хоу Хусян баштаган жумушчу топту Ош шаарынын биринчи вице-мэри Марс Исаев кабыл алды. Андан соң компаниянын өкүлдөрү Ош шаарынын мэри Алмаз Мамбетов менен биргеликте жолдорду, көпүрөлөрдү, тыгын учурдагы абалдарды, таштанды талаасын жана башка жерлерди жеринен көрүп келишти.
Өлкөдө акыркы бир сутка ичинде CОВІД-19 жана пневмония оорусу 237 адамдан аныкталды. Бул тууралуу Республикалык штабдан кабарлашты. Бишкек - 111 Ош шаары - 2 Чүй облусу – 52 Ош облусу – 6 Талас облусу - 7 Нарын облусу - 7 Ысык-Көл облусу – 33 Жалал-Абад облусу – 11 Баткен облусу - 8 2020-жылдын март айынан бери өлкөдө коронавирус аныкталган адамдардын жалпы саны 174 миң 813кө жетти.
Ош шаарында милициянын кайгуул кызматы бөлүмүнө кызматкерлерди алууга сынак жарыялайт. Документтерди кабыл алуу 2020-жылдын 16-мартынан 16-апрелине чейин жүргүзүлөт дейт Республикалык жол кыймылынын коопсуздугун камсыздоо башкы башкармалыгынын басма сөз катчысы. Конкурска катышуу үчүн Ош шаарынын Касымбеков көчөсү, 30 дарегине кайрылуу зарыл. Байланыш жумушчу топ – 3-9563, нөөмөт бөлүмү – 3-9562.
Таиланддык КГІ Сэcурітіэс компаниясынын аналитик адиси Минг-Чи Куо жакында чыга турган іПһонэ 8 жөнүндө өзүнүн божомолун айтты. Бул тууралуу чет элдик маалымат каражаттары билдирди. Минг-Чи Куо жаңы іПһонэьдо манжаны сканерлөө функциясы болбой турганын билдирген. Буга чейин сканерлөө функциясы смартфондун арткы капталына жайгашары тууралуу кептер айтылып келген. Ал үчүн “Апплэ” компаниясы манжаны ультразвук менен сканерлөө жаңы технологиясын колдонмок. Бирок ал технологияны ишке ашыруу мүмкүн болбой калган өңдүү. Андыктан эксперттин божомолунда компания манжаны сканерлөө функциясынан такыр эле баш тарткан. "Жаңы іПһонэ 8де манжаны сканерлөө функциясынын ордуна, колдонуучунун бетин таануу 3Д сканерлөө функциясы орнотулат. Аны сүрөт аркылуу алдап кетүү болбойт", - деген Минг-Чи Куо.
Бүгүн, 24-январга карата республика боюнча 426 адамга коронавирус диагнозу коюлду. Бул тууралуу Саламаттык сактоо министрлигинен билдиришти. Анын ичинде: Бишкек шаары – 314 Ош шаары – 10 Чүй облусу – 44 Талас облусу – 4 Нарын облусу – 4 Ысык-Көл облусу – 10 Жалал-Абад облусу – 18 Баткен облусу – 22 Илдет аныкталгандардын жалпы саны 195 820. Акыркы сутка ичинде республика боюнча CОВІД-19 илдетинен 589 бейтап сакайып, үйлөрүнө чыгарылды. Стационардык дарыланууда жалпы 1176 бейтап, ал эми амбулатордук дарыланууда 6780 бейтап бар.
4-февралда Жогорку Кеңештин депутаттарынын жана Ош шаарынын тургундарынын катышуусу менен үй-бүлөлүк зордук-зомбулук жана башка социалдык-экономикалык көйгөйлөр боюнча коомдук угуу болду. Бул тууралуу парламенттин басма сөз кызматы билдирди. Маалыматка ылайык, Ош шаарында өткөрүлгөн аталган иш-чарада үй-бүлөлүк зордук-зомбулук боюнча адистердин пикирлери айтылып, анын алдын алуу менен гендердик жана жарандык тең укуктуулукту камсыздоо багытындагы бир катар сунуш-пикирлер айтылды. Депутат Рада Туманбаева өлкөдөгү аялдардын 58 пайызы, жаш балдардын 18 пайызы, кары-картаңдардын 15 пайызы, эркектердин 7 пайызы үй-бүлөлүк зордук-зомбулукка кабыларын билдирди. Ош шаарындагы “Аялзат” коомдук уюмунун жетекчиси Наргиза Эштаеванын айтымында, зордук-зомбулуктан жабыркагандардын көпчүлүгү кризистик борборлорго кайрылышат. Тагыраагы, 2015-жылдын статистикасы боюнча, Ички иштер министрлигине кордук көргөн 3524 аял кайрылса, республикадагы саламаттыкты сактоо мекемелерине 5661 зордук-зомбулук фактысы катталган. Ал эми кризистик борборлорго 2015-жылы 8458 аял жардам сурап келген. "Жакында эле Жогорку Кеңештеги 2-окуудан өткөн үй-бүлөлүк зордук-зомбулукка каршы кризистик борборлорду каржылык колдоо багытындагы мыйзам долбоорунун зарылчылыгы коомдук угуу учурунда дагы бир жолу белгиленди.
Кыргыз Республикасынын Эл артисти Ашырбек Чокубаевди акыркы сапарга узатуу зыйнаты бүгүн, 13-мартта Кыргыз улуттук драма театрынын алдында өттү. Ага мамлекеттик жетекчилер, Жогорку Кеңештин депутаттары, Казакстандын белгилүү актёрлору, кесиптештери жана туугандары катышты. Андан соң маркумдун сөөгү "Ала-Арча" көрүстөнүнө коюлду. Театр жана кино актёру “Кожожаш”, "Курманжан датка" жана башка фильмдерде роль жараткан. Ал гана эмес, коңшу казак элинин бир далай тасмаларына түшүүгө жетишкен. Буга белгилүү “Көчмөндөр”, "Баатыр баяны", "Талаадагы куушмак" жана башка фильмдери далил боло алат. Айта кетсек, Ашырбек Чокубаев 11-мартта каза болгон. Ал 1947-жылы 4-декабрда Өзгөн шаарчасында жарык дүйнөгө келген. Атасы кыргыздын белгилүү артисти Назарбек Чокубаев, апасы Турсун Чокубаева да театрда иштеген. Актёр Фрунзе шаарындагы №6, №9-орто мектептеринде билим алган. Мектепти аяктаган соң Москва шаарындагы Бүткүл Союздук кино тармагы боюнча институтун аяктаган. Жогорку билимге ээ болгондон кийин Кыргыз драма театрына актёр катары ишке кирген.
Казакстандын Караганда, Түндүк Казакстан, Павлодар жана Акмола облустарында 12-мартта абанын температурасы төмөндөйт. Бул тууралуу Казакстан гидрометке таянып, жергиликтүү басылмалары жазып чыгышты. Маалыматка караганда, суук 30 градуска жетет. Синоптиктердин билдирүүсү боюнча, айрым аймактарда туман, шамал, жаан-чачын болушу ыктымал.
Өзбекстандын президентинин милдетин убактылуу аткарып жаткан Шавкат Мирзийоев Бишкекте өтө турган Көз карандысыз Мамлекеттер Шериктештиги уюмуна кирген өлкөлөрдүн президенттеринин жолугушуусуна келе албайт. Бул тууралуу бүгүн, 14-сентябрда президенттик аппараттан билдиришти. Маалыматка караганда, Шавкат Мирзийоев саммитке келе албай турганын өлкөдөгү ички абалга байланыштырган. Анын ордуна Өзбекстандын тышкы иштер министри Абдулазиз Камилов келет. Ошондой эле саммитке Түркмөнстандын президенти Гурбангулы Бердымухамедов да келбейт. Муну ал Конституциянын өзгөрүшүнө байланыштуу маанилүү жолугушуулар бар экени менен түшүндүргөн. Айта кетсек, 16-17-сентябрь күндөрү Бишкекте Көз карандысыз Мамлекеттер Шериктештиги Уюмуна (КМШ) кирген өлкөлөрдүн президенттеринин жолугушуусу өтөт.
Бүгүн, 18-майда Жогорку Кеңеште Канат Исаевдин иши боюнча депутаттык комиссия түзүлдү. Депутаттык комиссиянын курамына КСДП фракциясынан Төрөбай Зулпукаров , Мурадыл Мадеминов , Асел Кодуранова , "Республика - Ата Журт" фракциясынан Талант Мамытов , Курманкул Зулушев , Бактыбек Райымкулов , "Өнүгүү-Прогресс" фракциясынан Тынчтык Шайназаров , "Бир Бол" фракциясынан Улугбек Ормонов , "Ата Мекен" фракциясынан Алмамбет Шыкмаматов . Бул депутаттык комиссиянын курамы добушка коюлуп, 102 депутат "макул" деп добуш берди. Эч ким каршы добуш берген жок.
Ош облусунун Араван районунда медайымдардан опузалап акча алып жаткан учурда 31 жаштагы жаран кармалды. Бул тууралуу Ош ОИИБинин басма сөз кызматынан билдиришти. Билдирүүгө ылайык, кечээ, 12-ноябрда Ош РИИБинин экстремизмге жана мыйзамсыз миграцияга каршы күрөшүү кызматынын кызматкерлерине белгисиз жаран Араван райондук үй-бүлөлүк дарыгерлер тобунун эки медайымына карата "CОВІД-19 илдетине байланыштуу тактаманы кечиктирип жана туура эмес бердиңер, жумушуңардан алдыртып салам" деген сөздөрдү айтуу менен 100 миң сом акча талап кылгандыгы тууралуу арыз келип түшкөн. "Бул иш Кылмыштардын жана жоруктардын бирдиктүү реестрине катталып, сотко чейинки өндүрүшкө алынган. Сотко чейинки тергөөнүн жүрүшүндө Араван районунун Анаров айыл ынын 31 жаштагы К.Ф. аттуу тургуну опузалап талап кылган акчанын бир бөлүгүн (20 миң сом өлчөмүндөгү акчаны) алып жатканда кармалган.
Үңкүр-Тоону коргоо комитети 24-августта элге кайрылуу жолдогонун "Азаттык" сайты жазып чыкты. Комитеттин кайрылуусунда Өзбекстандын милиция кызматкерлери өзүм билемдик кылып Үңкүр-Тоодогу телемунараны басып алып, жумушчуларын барымтага алып жаткан кезде КТРК аркылуу такталбаган маалымат таратылып жатканына нааразылык айтылган. “ 23-августта КТРКнын "Ала-Тоо" маалымат-аналитикалык программасынан "2006-жылы 3-октябрда ошол мезгилдеги президент Курманбек Бакиев Ташкент шаарында №20-протокол менен сатып жиберген” деген такталбаган маалыматты таркатып, Аксы элин дагы дүрбөлөӊгө салды. Эгерде Курманбек Бакиев Ташкент келишиминде өткөрүп жиберген болсо, аны кайсы чакырылыштагы Жогорку Кеӊеш ратификация кылды экен? ” деген суроо менен кайрылуу ээлери бийликке бир нече талап коюшкан. Аны менен бирге коомчулукка такталбаган маалымат таратканы үчүн КТРК жетекчиси Илим Карыпбековдун кызматынан кетүүсүн, Үңкүр-Тоо жана Орто-Токой суу сактагычы боюнча келишимдер кыргыз элинин кызыкчылыгы үчүн иштөөсүн, ММКлар аркылуу туура эмес маалыматтарды берүүнү токтотууну, КТРК жарыялагандай, 2006-жылы 3-октябрда Ташкент келишимине кол коюп, Үңкүр-Тоону Өзбекстанга берип жиберген Адахан Мадумаров менен Азимбек Бекназаров Аксыга келип элге түшүндүрмө берүүсүн, “Ата Мекен” партиясынын төрагасы, Баш мыйзамдын автору Өмүрбек Текебаев да Аксыга келип мыйзамдуулук боюнча так маалымат берүүсүн жана Өзбекстанда барымтада жаткан "Кербен РРС-24" радиорелейдик станциясынын төрт кызматкерин кайтарып алуусун кыргыз бийлигинен талап кылышкан. Эскерте кетсек, 22-августта Өзбекстандын 7 милиция кызматкери тик учак менен Үңкүр-Тоого келип, 13-августта кармалган ИИМ кызматкерин бошотуу талабын коюп, кыргыз чек арачылары менен сүйлөшүү жүргүзгөн. Ошондой эле жолугушууда Ала-Бука районундагы Орто-Токой суу сактагычынан Кыргыз мамлекетинин милиция постун алып салууну талап кылышкан. Алардын талабына ылайык, Өзбекстандын ИИМ кызматкери бошотулган. Бирок Үңкүр-Тоодогу телемунарада иштеген 4 кызматкерди кармап кетип, камап коюшкан ы бүгүн белгилүү болду.
Казакстанда 10 жаштагы окуучу кичинекей кызды педофилден куткарып калган. Чет элдик маалымат каражаттары билдиргендей, мындан 5 күн мурун Акжол Сансызбай аттуу окуучу үйүнө бара жатып курулуш иштери жүрүп жаткан жерден кыздын ыйлаганын угуп калган. Акжол өзү тааныган кичинекей кызды анын ыйлаганына карабай белгисиз адам мажбурлап ээрчитип бара жатканын көргөн. "Бул көрүнүшкө күбө болгон соң мен акырын алардын артынан аңдый баштадым. Аябай корктум, бирок кичинекей кызды тиги киши менен калтырып кете албайт болчумун. Артынан ээрчип бешинчи кабатка чыктым. Кыз аябай ыйлап, тиги киши болсо аны үнүн басуусун талап кылып жатты. Мен бардык нерсени уюлдук телефонума тартып алдым. Ал кызды моюнунан кармап муунтуп баштаганда, мен биринчи кабатка түшүп ошол жакта иштеп жаткан улуу кишилерди чакырдым. Алар келгенде тиги киши коркуп, кызды таштап качып кетти", - деген окуучу. Акжол жабыр тарткан кызды үйүнө ээрчитип келген соң гана милиция кызматкерлери чакырылган. Окуучунун эрдигинин натыйжасынан улам шектүү алыска узаган эмес.
Ош шаарынын Жапалак айылында 22 жаштагы келин өз үйүндө асынып, каза болду. Окуя 25-мартта түнкү саат 00:30 чамасында орун алган. Маалыматты Ош ШИИБинин басма сөз кызматынан ырасташып, буларга токтолду. "Ош шаарына караштуу Жапалак айылынын 1997-жылы туулган И.Э. аттуу тургуну өз үйүндө асынып, каза болгон. Ал жаш келин. Баткен районунан аталган районго келин болуп келгенине болгону 4 гана ай болгон. Учурда бул факты боюнча Ош ШИИБинин тергөө кызматы териштирүү иштерин жүргүзүп жатат.
"Жаштар иштери, дене тарбия жана спорт боюнча мамлекеттик агенттигинин директору Канат Аманкулов Жогорку Кеңешти тоготпой жатабы?", - деп сурады депутат Евгения Строкова Жогорку Кеңештин жыйынында. Депутат директор жыйынга өзү келиши керектигин белгиледи. Агенттиктин директорунун орун басары Канат Арпачиев Аманкулов Чүй облусунда иш сапары менен жүргөнүн айтты.
Ош шаарына жол оңдоого керектүү жаңы техникалар алынды. Бул тууралуу Ош шаардык мэриясынан билдиришти. Маалыматка ылайык, бүгүн, 16-августта Ош шаардык жолдор башкармалыгына жаңы атайын техникалар тапшырылды. Бул атайын техникалар менен Ош шаарынын мэриясынын аппарат жетекчиси Камчыбек Досматов жеринде таанышып, бул жабдуулар менен ишкананын мүмкүнчүлүктөрү бир топ жогорулап, жол жумуштарын өз алдынча ишке ашырууга шарт түзөрүн белгиледи.
БИШКЕК ШААРЫ Түнкүсүн +18°C Күндүз +34°C Күндүн узактыгы 15 саат 08 мүнөт. Күн саат 05:33тө чыгып, 20:41де батат. Жамгыр жаайт Жаан-чачын күтүлбөйт. Шамалдын ылдамдыгы Батыштан соккон шамалдын ылдамдыгы секундасына 4-9 метрге чейин жетет. ЧҮЙ ОБЛУСУ Түнкүсүн +15°C Күндүз +35°C Күндүн узактыгы 15 саат 08 мүнөт. Күн саат 05:33тө чыгып, 20:41де батат. Жамгыр жаайт Мезгил-мезгили менен жамгыр жаайт. Шамалдын ылдамдыгы Батыштан соккон шамалдын ылдамдыгы секундасына 4-9 метр, кээ бир райондордо 15-20 метрге жетет. ТАЛАС ОБЛУСУ Түнкүсүн +13°C Күндүз +34°C Күндүн узактыгы 15 саат 06 мүнөт. Күн саат 05:41де чыгып, 20:47де батат. Жамгыр жаайт Мезгил-мезгили менен жамгыр жаайт. Шамалдын ылдамдыгы Батыштан соккон шамалдын ылдамдыгы секундасына 4-9 метр, кээ бир райондордо 15-20 метрге жетет. ОШ ОБЛУСУ Түнкүсүн +15°C Күндүз +35°C Күндүн узактыгы 14 саат 54 мүнөт. Күн саат 05:45те чыгып, 20:41де батат. Жамгыр жаайт Түнкүсүн айрым райондордо жамгыр жаайт. Шамалдын ылдамдыгы Батыштан соккон шамалдын ылдамдыгы секундасына 4-9 метр, кээ бир райондордо 15-20 метрге жетет. ЖАЛАЛ-АБАД ОБЛУСУ Түнкүсүн +15°C Күндүз +35°C Күндүн узактыгы 14 саат 56 мүнөт. Күн саат 05:43тө чыгып, 20:41де батат. Жамгыр жаайт Түнкүсүн айрым райондордо жамгыр жаайт. Шамалдын ылдамдыгы Батыштан соккон шамалдын ылдамдыгы секундасына 4-9 метр, кээ бир райондордо 15-20 метрге жетет. БАТКЕН ОБЛУСУ Түнкүсүн +13°C Күндүз +35°C Күндүн узактыгы 14 саат 50 мүнөт. Күн саат 05:54тө чыгып, 20:48де батат. Жамгыр жаайт Түнкүсүн айрым райондордо жамгыр жаайт. Шамалдын ылдамдыгы Батыштан соккон шамалдын ылдамдыгы секундасына 4-9 метр, кээ бир райондордо 15-20 метрге жетет. ЫСЫК-КӨЛ ОБЛУСУ Түнкүсүн +8°C Күндүз +26°C Күндүн узактыгы 15 саат 07 мүнөт. Күн саат 05:20да чыгып, 20:29да батат. Жамгыр жаайт Көпчүлүк аймактарда жамгыр жаайт. Шамалдын ылдамдыгы Батыштан соккон шамалдын ылдамдыгы секундасына 4-9 метр, кээ бир райондордо 15-20 метрге жетет. НАРЫН ОБЛУСУ Түнкүсүн +5°C Күндүз +26°C Күндүн узактыгы 14 саат 59 мүнөт. Күн саат 05:30да чыгып, 20:31де батат. Жамгыр жаайт Түнкүсүн айрым райондордо жамгыр жаайт.
Бишкек – Ош унаа жолунда кар көчкү түшүү коркунучу сакталууда. Бул тууралуу Өзгөчө кырдаалдар министрлигинин маалыматында айтылат. "Аба ырайынын шарттарынан улам Төө-Ашуу, Ала-Бел, Өтмөк ашууларында жана Чычкан капчыгайында кар массалары түшүшү мүмкүн", - деп айтылат билдирүүдө. Кабарлангандай, мындай абал 14-январга чейин сакталат.
Модель жана блогер Аскат Осмонов "Азия жүзү" эл аралык сулуулук сынагына катышып жатат. Белгилей кетсек, моделдин өзүн-өзү тааныштыруу иретинде даярдаган проморолиги конкурстун ЁуТубэ-каналына жарыяланды. Ал эми сынак быйыл эпидемиологиялык чектөөлөргө байланыштуу онлайн өтөрү жазылат сынактын расмий сайтында. Аталган сынакка 27 өлкөдөн 80дей жигит жана бийкеч катышууда. Ар бир категориядагы атаандаштар актёрлук чеберчилигин көрсөтүп, улуттук маданиятын даңазалаган креативдүү кийимдерди кийип чыгышты. Айта кетсек, модель Аскат Осмонов сынакка экинчи ирет катышып жатат. Ал 2018-жылы февраль айында "Містэр Унівэрсал Амбассадор Кыргызстан" улуттук сынагын жеңип, эл аралык деңгээлдеги сынактарга жолдомо алган. Жыйынтыгында ал алдыңкы ондукка кирген.
Бүгүн, 27-майда Улуттук банктын төрагасы Толкунбек Абдыгулов онлайн маалымат жыйын берди. Жыйында Кыргыз өлкөсүнүн валюта рыногундагы абалы туруктуу экени белгиленди. "Бүгүнкү күндө Улуттук банктын резервдери 2 жарым миллиард долларды түзөт. Бул аябай жакшы көрсөткүч. Бул көрсөткүч биздин өлкөбүздүн импортун 5 ай 2 аптага камсыздоо үчүн жетиштүү. Финансы системибиз дагы стабилдүү түрдө иштеп жатат. Үч айга берилген насыялык каникулдун негизинде 65 миллиард 200 миллионго жакын насыя трансформациядан өттү.
Улуттук онкология жана гематология борборунун имаратын курууда коррупциялык схемага бөгөт коюлду. Бул тууралуу УКМКнын басма сөз кызматынан билдиришти. Маалымдалгандай, Улуттук онкология жана гематология борборунун имараттарын курууда жана капиталдык оңдоодо Мамлекеттик курулуш комитетинин жооптуу адамдары тарабынан мыйзамсыз акча каражатын алуунун туруктуу коррупциялык механизми аныкталган. Анда подрядчы менен 340 миллион сомго келишим түзүлгөнү такталды. Ошондой эле бүткөрүлгөн иштин көлөмүн иш жүзүндө кабыл албастан бүтпөгөн иштерге акы төлөөдө көрсөтүлгөн фактылар жана башка финансылык тартипти бузуулар аныкталган. Курулуш экспертизасынын жыйынтыгында мамлекетке келтирилген материалдык чыгым 13,5 миллион сомду түзгөн. Үстүбүздөгү жылдын 27-сентябрында Мамкурулуштун мурдагы директору А.Б., департаментинин директорунун орун басары К.Ж., башкы бухгалтер Ч.Б., техникалык көзөмөл боюнча инженери Н.Н. кылмышка шектүү катары кармалып, убактылуу кармоочу жайга киргизилген. Ал эми бүгүн Бишкек шаарынын Биринчи Май райондук соту А.Б. катуу ооруп калгандыгына байланыштуу үй камагына чыккан. Башка адамдарга карата бир айлык мөөнөткө камакка алуу түрүндөгү баш коргоо чарасы каралган.
Бишкек ШИИББи Шанхай кызматташтык уюмунун саммити учурунда шаардын ВДНХ аймагында коомдук тартипти көзөмөлдөп турган Октябрь РИИБинин кызматкери, милициянын майору Н.К. кафелердин биринен балта уурдаган видео боюнча билдирүү таратты. "Текшерүүлөрдүн жыйынтыгында аталган видео ШКУнун саммити учурунда милиция коомдук тартипти көзөмөлдөп жаткан учурда тартылган. Милиция кызматкери жол боюнда күчөтүлгөн тартипте кызмат өтөгөндүктөн тамак жылытып алуу үчүн жакын кафелердин бирине кайрылган. Кафенин кожоюну кафенин аймагына кирип балтаны өзү издеп ала берүүсүнө уруксат берген, кафенин аймагындагы жарандар күмөн санабасын деп балтаны жеңине салып чыккан. Бир канча убактан кийин милиция кызматкери балтаны кайра алып келип берген. Кожоюн милиция кызматкерлерине ШКУнун саммити учурунда тартипти көзөмөлдөгөнү үчүн ыраазычылыгын билдирип дагы жардам керек болсо кайрылуусун айткан", - деп жазылат билдирүүдө. Буга чейин кафенин кожоюну Октябрь РИИБине караштуу №4 милиция бөлүмүнө кайрылып, уурулук жасаган милициянын майоруна чара көрүүнү, уурдалган буюмду кайтарып берүүсүн сураган.
Жумуш берүүчүлөргө өзүнүн кызматкерлерине унаа уюштуруп берүү сунушталат. Бул тууралуу бүгүн, 10-майда онлайн маалымат жыйында биринчи вице-премьер-министр Кубатбек Боронов билдирди. "Комендатура тарабынан буга чейин берилген өткөрмө кагаздары бүгүн 24:00дө жокко чыгарылат. Жеке автоунаада себепсиз жүрүү сунушталбайт. Ишмердүүлүгүнө уруксат берилгендер үчүн шаар ичинде жылып жүрүүгө ишкананын катталган жери боюнча Мамлекеттик салык кызматында тастыкталган аныктамасы керек. Мында салык кызматында көп адамдын топтолушун болтурбоого жумуш берүүчү муну тизме боюнча өзү ишке ашырышы туура болот.
Чүй облусунун Аламүдүн районунда жеңил унаа бакты сүздү. Бул тууралуу ӨКМнын басма сөз кызматынан билдиришти. Маалыматка ылайык, Аламүдүн районуна караштуу Константиновка айылына бара жаткан унаа жолунда Тойота Ист үлгүсүндөгү унаанын 2003-жылы туулган С.М. аттуу айдоочусу башкара албай жолдун жээгиндеги бакты сүзгөн. Унаанын ичиндеги жүргүнчүнүн буту кыпчылып, куткаруучулардын жардамы менен чыгарылган.
Бишкекте жол кыймылынын эрежесин бузгандыгы үчүн айып пул төлөбөгөн айдоочулардын унаалары атайын токтотмо жайга алынып кете баштады. Бул тууралуу Жол кыймылынын коопсуздугун камсыздоо башкы башкармалыгынан билдиришти. Маалыматка ылайык, 15-16-февраль күндөрү патрулдук милиция кызматкерлери атайын рейд кылып, анда 4 миң 122 жол эрежесин бузган учур катталган. Анын ичинен 297 унаа айып короосуна токтотулса, 80 айдоочу унааны мас абалда башкарып бара жаткан жеринен кармалган. Ал эми 26 айдоочу унаасынын терезесин караңгылатканы үчүн кармалса, 20 унаа атайын токтотмо жайга киргизилген.
Бүгүн, 2-майда "Манас" аэропортунда лимузин унаасынын арткы дөңгөлөгү 2-кабатка көтөрүлгөн жолдун кырынан тайып кетти. Натыйжада тосмо кыйрап, бактыга жараша, унаа ошол калыпта токтоп калды. Аэропорттун басма сөз кызматы порталына билдиргендей, окуя 14:40та катталган. "Бул окуя айдоочунун жаңылыштыгынан улам келип чыкты, андыктан келтирилген чыгымды аэропортко лимузиндин айдоочусу төлөп бермей болду. Канча зыян келтирилгени жана айдоочунун ал сумманы кайсы аралыкта төлөп берери азырынча аныктала элек", - деп билдиришти аэропорттон.
Сүлүктү шаарында шахта алдында калып калган төрт адамдын үчөө ооруканага жаткырылды. Бул тууралуу бүгүн, 30-августта Өзгөчө кырдаалдар министрлигинин басма сөз кызматынан билдиришти. Маалыматка ылайык, окуя 28-август күнү саат 19:10 чамасында орун алган. Анда жер кыртышы көчүп, 4 адам шахта алдында калып калган. Жергиликтүү айыл тургундары шахта алдында калгандарды куткарып калышкан. Алардын ичинен 3 адам ооруканага жеткирилген. Дагы бир адамга кырсык болгон жерден жардам көрсөтүлгөн.
Ысык-Көлдө мыйзамсыз балык уулап жүргөн 21 жаштагы жергиликтүү тургун кармалды. Бул тууралуу бүгүн, 11-августта Ысык-Көл ОИИБинен билдиришти. Маалыматка ылайык, туристтик-экологиялык милиция кызматы Түп айылынын аймагында рейддик иш-чара жүргүзүп, мыйзамсыз балык уулап жүргөн 21 жаштагы И.А. аттуу жергиликтүү тургунду кармаган. Кармалган жарандан үйлөмө резина кайыгы, 3 даана синтетикалык балык уулоочу тор жана мыйзамсыз кармалган 17 даана Карась жана 2 даана Судак балыктары алынган.
Мектептерде салтка айланган бүтүрүү жылдарынын мааракелерин өткөрүүгө тыюу салынат. Бул тууралуу бүгүн, 27-апрелде Кара-Суу, Ноокат райондорунун жана Ош шаарынын коменданты Малик Нурдинов аймактардагы абал тууралуу онлайн маалымат жыйынында билдирди. Ага ылайык, быйыл мектептерде 10, 20, 30, 40 жылдыктарды өткөрүү аземдеринен баш тартып туруу керектиги айтылды. "Мындай иш-чараны өткөрөбүз дегендер, албетте, биринчи кезекте мектепке барат, класстарга кирет, мугалимдерине жолугат. Мектептер жабык экенин билебиз. Бул өз кезегинде өзгөчө абалдын эрежелерин одоно бузуу болуп саналат. Эгер салт болгондой мектепке кол сунуп жардам бергиңиздер келсе, ал жардамды дистанциялык шартта ишке ашырсаңыз болот. Ал эми 20 жылдык өткөрүүнү каалагандар быйыл токтото туруп, кийинки жылы 21 жыл болгондо белгилеп койсо деле болот.
26-мартта президент Сооронбай Жээнбеков Ооганстандын президенти Мохаммад Ашраф Гани менен телефон аркылуу сүйлөштү. Бул тууралуу президенттик аппараттын басма сөз кызматынан билдиришти. Маалыматка ылайык, мамлекет башчылары эки жана көп тараптуу кызматташуунун актуалдуу маселелерин талкуулашты. Тараптар региондо коронавирус инфекциясынын жайылышына каршы күрөшүү максатында мындан ары дагы өз ара аракеттешүүгө даярдыгын билдиришти. Ошондой эле Сооронбай Жээнбеков Мохаммад Ашраф Ганиге Чоң жана Кичи Памир аймагында жашаган этникалык кыргыздардын маселелерин чечүү боюнча демилгелерди колдогону үчүн ыраазычылыгын айтты.
Бишкекте жаранды сабап, денесине ар кандай жаракат келтиргенге шектелген жаран кармалды. Бул тууралуу ИИМдин басма сөз кызматынан билдиришти. Маалыматка ылайык, 17-декабрь күнү Биринчи Май РИИБине Бишкек шаарындагы Улуттук госпиталдын нейротравматология бөлүмүнө 1987-жылы туулган Э.М. аттуу жаран денесинен жаракат алып түшкөнү боюнча билдирүү келген. Аны Кулиев көчөсүндө жайгашкан "Уют" мейманканасынын жанында белгисиз жаран сабап, денесине залал келтирген, тактап айтканда, баш мээси жабыркаган. "Бул факты Кылмыштардын жана жоруктардын бирдиктүү реестрине 266-берене "бейбаштык" менен катталып, сотко чейинки өндүрүшкө алынган. Издөө иш-чараларынын жүрүшүндө милиция кызматкерлери тарабынан кылмышка шектүү катары 34 жаштагы Э.Ч. аттуу жаран кармалып, убактылуу кармоочу жайга киргизилди", - деп жазылат маалыматта.
Ички иштер министри Кашкар Жунушалиев Чаткал районундагы Терек-Сай айылында кармалган 15 жарандын туугандары менен жолугушканын ИИМдин маалымат кызматынан кабарлашты. Маалым болгондой, жолугушуу бүгүн, 17-декабрда Жалал-Абад облустук милициясынын имаратында өттү. Жолугушууда Терек-Сай айыл өкмөт башчысы менен кармалгандардын туугандары 15 адамдын баш коргоо чарасын өзгөртүп берүүлөрүн суранышып, алар мыйзамды билбегендиктен тартип бузгандарын белгилешти. Андан сырткары кармалгандардын арасында мурда инвесторлорду колдоп, ишкерлик менен алектенип, жергиликтүү тургундарга жумуш орундарын түзгөндөр дагы бар экендигин билдиришти. "Министр Кашкар Жунушалиев кармалгандардын туугандарынын кайрылууларын укту. Жыйынтыгында бардыгы мыйзам чегинде чечилүүгө тийиш экенин, баш коргоо чарасы сот тарабынан чечилерин билдирди. Ошондой эле Терек-Сай айылынын жашоочуларынын кайрылуулары мыйзамдын негизинде караларын белгиледи", - деп билдиришти ИИМден. Чаткал районунун Терек-Сай айылында 5-ноябрь күнү кенге байланыштуу нааразычылык жаралып, кенди кайтарган атайын даярдыктагы отряддын 3 кызматкери жабыркаган . Анда жергиликтүү тургундардын бири кайтарылган ишкананын аймагына кирип кеткен. Ал ишкананын аймагынан чыгарылып, бирок арадан көп убакыт өтпөй ал 10дон ашуун айылдашын ээрчитип келип уруш чыгарышкан. ИИМдин билдирген маалыматына таянсак, жергиликтүү тургундар 3 кызматкерди таш бараңга алып, алар ар түрдүү жаракаттарды келтиришкен. Бул факт боюнча Кылмыш-жаза кодексинин 234-берене (бейбаштык) жана 341-берене (бийлик өкүлүнө карата зомбулук көрсөтүү) менен кылмыш иштери козголгон. 2-декабрда 15 тургун суракка алынып, 6 адам 2 айга убактылуу кармоочу жайга, 9у СИЗОго киргизилди.
Балык жана деңиз азыктары ашказанда 45 мүнөттүн ичинде сиңирилет. Ал эми койдун, уйдун жана жылкынын эттерин ашказанда сиңириш үчүн 5 саатты талап кылат. Демек түнкүсүн майлуу балыктын бир бөлүгүн жеп жатсаңыз дагы уйкуңуздун тынчтыгына көзүңүз жетет. Омега-3 май кислоталары менен Д витамини уйкунун сапатын жакшыртат. Мындан тышкары тооктун эти дагы адамдын ашказанында бат сиңирилүүчү азыктардын катарына кирет.
Жогорку Кеңештеги көпчүлүк коалиция баш прокурорлукка Өткүрбек Жамшитовдун талапкерлигин карап жатат. Анын жүрүшүндө депутат Рыскелди Момбеков жакында 200 миң доллар пара менен кармалган Башкы прокуратуранын прокурорлордун соттордогу ыйгарым укуктарын камсыздоо башкармалыгынын жетекчиси Уланбек Чалбаевге ким параны бериши мүмкүн экенин айтты. "Коррупция менен күрөшүү - сиздин негизги милдеттериңиздин бири. Сиз коррупция менен күрөштү баштаганда, Башкы прокуратурадан баштаңыз. Элде мындай пикир бар "Башкы прокуратурада паранын тарифи 100 миңден 200 миң долларга чейин" деген. Арпачиев 100 миң доллар менен кармалды, Чалбаев 200 миң долар менен кармалды. Кимдин акчасы - Карганбек Самаковдун акчасы. Ал боюнча ачык айтпай жатасыңар. 510 миң долларды Самаковдун ишин бүтүрүш үчүн алмак, бирок 200 миң доллар менен кармалды. Муну эл айтып жатат.
БИШКЕК ШААРЫ Түнкүсүн +10°C Күндүз +20°C Күндүн узактыгы 11 саат 01 мүнөт. Күн саат 07:16да чыгып, 18:17де батат. Жаан-чачын Күн ачык болушу күтүлөт. Шамалдын ылдамдыгы Батыштан соккон шамалдын ылдамдыгы секундасына 1-3 метрге жетет. ЧҮЙ ОБЛУСУ Түнкүсүн +9°C Күндүз +20°C Күндүн узактыгы 11 саат 01 мүнөт. Күн саат 07:13тө чыгып, 18:14тө батат. Жаан-чачын Кечкисин кыска мөөнөттөгү жаан-чачын жаашы күтүлөт. Шамалдын ылдамдыгы Батыштан соккон шамалдын ылдамдыгы секундасына 1-4 метрге жетет. ТАЛАС ОБЛУСУ Түнкүсүн +5°C Күндүз +18°C Күндүн узактыгы 11 саат 02 мүнөт. Күн саат 07:25те чыгып, 18:27де батат. Жаан-чачын Кыска мөөнөттөгү жаан-чачын жаашы күтүлөт. Шамалдын ылдамдыгы Батыштан соккон шамалдын ылдамдыгы секундасына 1-3 метрге жетет. ОШ ОБЛУСУ Түнкүсүн +9°C Күндүз +19°C Күндүн узактыгы 11 саат 06 мүнөт. Күн саат 07:21де чыгып, 18:27де батат. Жаан-чачын Асманды ала булут каптап турат. Шамалдын ылдамдыгы Батыштан соккон шамалдын ылдамдыгы секундасына 1-3 метрге жетет. ЖАЛАЛ-АБАД ОБЛУСУ Түнкүсүн +9°C Күндүз +21°C Күндүн узактыгы 11 саат 05 мүнөт. Күн саат 07:20да чыгып, 18:26да батат. Жаан-чачын Кыска мөөнөттөгү жаан-чачын жаашы күтүлөт. Шамалдын ылдамдыгы Батыштан соккон шамалдын ылдамдыгы секундасына 1-3 метрге жетет. БАТКЕН ОБЛУСУ Түнкүсүн +9°C Күндүз +18°C Күндүн узактыгы 11 саат 07 мүнөт. Күн саат 07:28де чыгып, 18:35те батат. Жаан-чачын Кыска мөөнөттөгү жаан-чачын жаашы күтүлөт. Шамалдын ылдамдыгы Батыштан соккон шамалдын ылдамдыгы секундасына 1-3 метрге жетет. ЫСЫК-КӨЛ ОБЛУСУ Түнкүсүн +1°C Күндүз +12°C Күндүн узактыгы 11 саат 02 мүнөт. Күн саат 07:00дө чыгып, 18:03тө батат. Жаан-чачын Асманды ала булут каптап турат. Шамалдын ылдамдыгы Батыштан соккон шамалдын ылдамдыгы секундасына 1-2 метрге жетет. НАРЫН ОБЛУСУ Түнкүсүн +1 °C Күндүз +10°C Күндүн узактыгы 11 саат 04 мүнөт. Күн саат 07:09да чыгып, 18:13тө батат. Жаан-чачын Жаан жаашы күтүлөт.
Бишкек шаарында 15 миңге чукул бак-дарак отургузулат. Бул тууралуу "Бишкекжашылчарба" муниципалдык ишканасынын жетекчиси Урмат Дербишов маалымат жыйында билдирди. Анын айтымына караганда, 1-апрелге карата калаага алты миңге чукул бак-дарак тигилген. "2021-жылы Бишкек шаарына жалпы 15 миңге чукул бак-дарак отургузулат. Ал эми 1-апрелге карата 6 миңге жакын бак-дарак тигилди. Мындан тышкары бир жыл аралыгында борборго 3 сквер салынат.
Өзгөн өнөрпоздору билим берүү тармагындагы кызматкерлерди, окуучуларды билим күнү менен куттуктап, өзгөчө белек жасашты. Тагыраагы, ырчылар видео даярдап, аны социалдык тармактагы баракчасына жүктөдү. Видеодо ырчылар ак көйнөк, кара шым кийип, моюнуна кызыл галстук байлап алганын көрүүгө болот. Аталган шериненин мүчөсү Кыргыз Республикасынын Эмгек сиңирген артисти Алтынай Нарбаева кызыл галстукту ырчы Гүлназ Чыныбек кызы даярдаганын айтып буларга токтолду. "Биздин шериненин мүчөлөрү абдан ынтымактуу. Бир айда бир жолу чогулуп шерине өткөрүп турабыз. Шеринеде жөн гана отуруп, ырдап кетпестен, күйөрмандарыбызга кызыктуу бир видео жасап келебиз. Ырчылар Дайыр Исмадияров менен Гүлназ Чыныбек кызы топтун эң активдүү мүчөлөрү десем болот. Бул жолу алардын бири отурушубузду окуучулук күндөргө байланыштуу өткөрөлү десе, бири баарыбызга галстук таап келди", - дейт ал. Кыргыз Республикасынын Эмгек сиңирген артисти Гүлзада Рыскулова бир айда бир жолу өтүүчү шерине дайыма өзгөчөлүктөр менен коштолорун айтат. Ал 1-сентябрь, мектеп дегенде дароо эле пионер болгон күндөрү эске түшөрүн билдирди. Ал эми ырчы Кенже Дүйшеева дагы ушул шериненин курамында. Ал мугалимдерди, окуучуларды билим күнү менен адаттагыдан башкача кылып куттуктайлы деген пикирин айтты. Бардыгынын моюнуна кызыл галстук таккан Гүлназ Чыныбек кызы бир күн бою "Ош базардан" пионердин галстугун издеп убара болгон. "Буга чейин бардыгыбыз ак көйнөк менен кара шым кийип келебиз деп сүйлөшкөнбүз. Бул жолку шеринени мен өткөрүп жаткандыктан галстуктарды өзүм даярдамакчы болгом. Бир күн бою "Ош базарды" кыдырып пионерлер тагынгандай галстук таба албай койдум. Анан кызыл кездеме алып, тигүүчү жайлардын биринен галстук тиктирип келдим", - дейт ал.
Каарманыбыз Таластын Кара-Буура районунун 40 жаштагы тургуну Сыйматбек Ибраимов 3 баласын өзү жалгыз тарбиялап жатканын айтат. Аялы менен ажырашкандан кийин жубайы 3 баласынан баш тартып, аларды атасына таштап кеткен. “Ажыраштым, үй-бүлөм таштап кетти деп эркек киши ичкиликке берилип, жаман жолго түшүп мүңкүрөп калбашы керек”,- дейт Сыйматбек мырза.
Бүгүн, 21-февралда Жогорку Кеңештин комитет жыйынында “Ысык-Көл облусунун экологиялык-экономикалык абалы тууралуу” депутат Максат Сарбагышевдин кайрылуусун карады. Анда Чолпон-Ата шаарындагы саркынды сууларды тазалоочу курулмалардын абалы боюнча маселе көтөргөн. Ал белгилегендей, Чолпон-Ата шаарындагы насостук станция шаарды, пансионаттарды жана медициналык мекемелерди тейлейт. Тазалоочу курулмалардын иштеши ошол насостук станциядан көз каранды. Эгер авария болгон болсо Ысык-Көлдүн экологиялык коопсуздугуна коркунуч келтирет. Кошумчалай кетсек, саркынды суулар Ысык-Көлдөн 150 метр алыстыкта жайгашкан атайын суу сактагычка куят. Ал эми насостук станцияны жаңылоо маселеси Азия өнүктүрүү банкынан алынган насыянын эсебинен чечилиши мүмкүн. Талкуу маалында депутат Султанбай Айжигитов Ысык-Көл облусундагы саркынды тазалоочу жайлардын маселесин комплекстүү чечүү үчүн өзүнчө программа иштеп чыгуу керектигин билдирди. Талкуунун жыйынтыгында, депутаттар бир катар тапшырмаларды берип, өз сунуштарын, сын-пикирлерин айтышты.
Сокулук-Кант унаа жолунда катуу жол кырсыгы болуп, анын кесепетинен 29 жаштагы жигит Абдыкалык Маматов майып болуп калды. Акыйкаттык издеп жүргөн Маматов порталына кайрылып, окуянын чоо-жайын айтып берди. Окуя 2015-жылдын 19-ноябрында аталган унаа жолунун 20-чакырымында болгон. Кырсыктын кесепетинен майып болуп калган Абдыкалык Маматовго бул кырсыкка тийиштиги бар адамдар ишти жабуу үчүн ага ири суммадагы акча каражатын сунушташканын билдирип, буларды айтып берди: “ Мен өз жолум менен бараткан элем, анан катуу ылдамдыкта келе жаткан унааны көрдүм. Унаамды токтотууга аракет кылганыма карабай мени В 0089 АТ мамлекеттик номурундагы Тойота Хайландер үлгүсүндөгү унаа сүзүп кетти. Андан кийин эмне болгонун билбейм. Өзүмө келгенде Чүй облустук ооруканасынын жандандыруу бөлүмүндө экенимди билдим” . Аталган кырсык боюнча Аламүдүн РИИБинин тергөөчүсү Болот Ибраев тарабынан кылмыш иши козголуп, иликтөө башталган, бирок жыйынтык болгон эмес. Тескерисинче, ооруканада жаткан маалда аны сүзүп кеткен тараптын жакындары келип коркутуп кетишкенин жабырлануучу билдирди. “ Мени сүзгөн унаанын ичинде "Айгүн Иншаат" курулуш компаниясынын башчысы Айгүн Раюф , "Ала-Тоо", "Кайнар", "Барашек" ресторандарынын кожоюну Бакыт Ишенбек уулу жана Кайрат Алмазбеков , Асел Алиева аттуу жарандар бар экени жана унааны В.Кравченко аттуу адам айдап бара жатканы белгилүү болгон. Мен ооруканада жатканда алардын Рустам аттуу жактоочусу келип, “Биз сага 500 миң сом акча беребиз, сен бизге тосмо арыз жазып бер. Мыйзамга таяна турган болсоң, баары бир жеңе албайсың, анткени Бакыт Ишенбек уулу депутат Урмат Ишенбековдун (ред. Урмат Ишенбеков Жогорку Кеңештин ВІ чакырылышына "Кыргызстан" фракциясынан депутат болуп келип, кийин мандатынан ажыратылган) иниси болот, ал эми ичиндеги адамдардын колунда акча бар, биз жөн эле өзүбүздү актап кетебиз” деп айтып кеткен. Ооба, алардын акчасы бар экен, бирок мен биздин өлкөдө акыйкаттык деген бар деп ишенем, бул кылмышка шектелген адамдар өз жазасын алат деп ойлойм. Бирок 19-ноябрь күнү козголгон иштин жыйынтыгы болбой жатат. Тергөө амалдарын карап жаткан тергөөчү жана анын жетекчилери Кылмыш-жаза кодексинин мыйзамын бузуп жатышат, анткени иш 6 айдан бери тергелип бүтүп, сотко жөнөтүлүшү керек болчу. Анысын кой, окуя болгон жерден тергөөчү рулдан, тормоздон тактарды алып териштирүүлөрдү жүргүзүшү керек эле, бирок андай болгон жок. Азыр менин ишимди мурда иликтеген тергөөчү эмес, Нурбек Орозбеков деген башка тергөөчү карап жатыптыр ”,- дейт А.Маматов. Биз Абдыкалык Маматовдун тагдырына кайдыгер карабай, кайгы-муңун угуу үчүн үйүнө барганыбызда аны чоңойткон жездеси төмөнкүлөрдү айтты: “ Мен баламды үйлөнтүп койсом деген тилектемин. Үйлөнгөндөн кийин бул окуяны унутуп калат беле. Кырсык болгон күнү Абдыкалык менин үйүмдөн чыгып, өз үйүнө бараткан. Кийинки күнү эртең менен кырсык тууралуу угуп, ооруканага бардык. Ал жактан мен тергөөчү жана Хайландер үлгүсүндөгү унаанын айдоочусу В.Кравченко менен сүйлөштүм. Ага мен "эгерде сен айдоочунун рулунда болсоң, чыгашалардын баарын сен көтөрөсүң, сенин мойнуңа илинет" дегенимде "андай боло турган болсо, мен башкача көрсөтмө берем" деп койду. Мен окуя болгон учурда Кравченко рулду башкарып баратканына күмөн санап жатам, анткени ошондой деңгээлдеги кырсык болгондо айдоочу бир жеринен жаракат алышы керек болчу. Бирок Кравченко, Айгүн Раюф жана анын котормочусу жаракат алышкан эмес. Бакыт Ишенбек уулу бутунан жаракат алып, Асел Алиева да бүгүнкү күнгө чейин төшөктө жатат деп уктук. Менин балама эки операция жасалды, эми эки жылга чейин баса албайт деп дарыгерлер айтып жатышат. Эгерде сөөктөрү туура эмес өсүп, жанчылган тизеси калыбына келбей калса, эки бутуна тең кымбат баадагы операция жасалышы керек болот экен. Бул иштин артында кызыкдар адамдар бар, ошол себептен каралбай жатат. Тергөөчү ошол маалда күбө катары баарына өлкөдөн чыкпоо керектиги тууралуу эскертүүлөрдү берип, иш толугу менен тергелип бүтүшү керек эле. Окуя болгондон эки күндөн кийин Бакыт Ишенбек уулу Канадага, ал эми Айгүн Раюф Түркияга учуп кеткен . Эгерде бул окуяга тиешеси бар адамдар тиешелүү деңгээлде мыйзамдуу түрдө жоопко тартылбаса, биз “самосудга” барабыз ”. Бул иштин чоо-жайын билүү үчүн экинчи унаанын ичинен жабыр тарткан Асел Алиева менен байланыштык. Ал арыз менен жол-кайгуул кызматкерлерине кайрылганын билдирди. “Биз Раюф бей, анын эки кызматкери жана өнөктөшү Бакыт Ишенбек уулу менен биргеликте Ысык-Көлгө бара жатып ушул окуяга кабылганбыз. Мен бул маселени айтып арызым менен жол-кайгуул кызматкерлерине кайрылганмын, бирок жыйынтык чыга элек”, - дейт А.Алиева. Биз бул окуяны толугу менен айтып берүүсүн суранганыбызда, экинчи тарап менен келишимге келип жатышканын жана бул боюнча башка эч нерсе айта албастыгын билдирди. Баласы менен маектешкенибизде ал апасы кырсыктан улам инсультка кабылып, азыр төшөктөн турбай дарыланып жатканын айтты. Эмне себептен бул иш жарым жылдан бери каралбай, сотко өтпөй жаткандагы тууралуу сурап Чүй ОИИББинин кызматкерлерине кайрылган элек: “ Бул боюнча кылмыш иши окуя болгон күнү эле козголгон, бирок тиешелүү соттук-медициналык экспертизанын жыйынтыктары болбогондугуна байланыштуу иш каралбай калган. Бизге Тойота Хайландер унаасынын ичинен жабыр тарткан Асел Алиева аттуу айым кайрылган. Анда ал болжол менен 120-140 ылдамдыкта Ысык-Көл тарапка бара жатып жол кырсыгына кабылганын билдирген.
Республиканын айрым билим берүү мекемелеринде окутуучуларды эмдөө 100 пайыз аткарылды. Бул туурасында Билим берүү жана илим министрлигинин башкы адиси Гүлшан Абдылдаева айтты. "Эмдөө жана реалдуу убакытта окутуу боюнча жаңы окуу жылына даярдыктар жүрүп жатат. Бүгүнкү күндө мектепке чейинки билим берүү мекемелериндеги тарбиячылардын 80 пайызы, мектеп мугалимдеринин арасында 70-80 пайыз, баштапкы жана орто кесиптик билим берүү 60 пайыз жана жогорку окуу жайларынын 54,5 пайыз мугалимдери CОВІД-19га каршы эмдөөдөн өтүштү. Айрым билим берүү мекемелеринде 100 пайызга эмдөө жүргүзүлгөнүн белгилейм", - деди Абдылдаева.
Бүгүн, 15-июнда Франциядагы футбол боюнча Европа чемпиондугунун тайпалык баскычында 2-тур оюндары старт алды. Алгачкы беттеште Орусия курамасы Словакия менен беттешип, 2:1 эсебинде утулуп калды. Жеңилүүгө карабай орус футболчулары азырынча мелдештин плей-офф баскычына чыгуу мүмкүнчүлүгүн сактап келишүүдө. Беттеш словакиялыктардын демилгеси астында өттү, бирок командалар көпкө гол киргизе алышкан жок. 32-мүнөттө коргоочулардын кетирген катасынан улам словакиялыктар каршы чабуулга чыгышты. Жыйынтыгында Владимир Вайсс гол киргизип, Словакияны эсеп катыштыгында алдыга чыгарды. Экинчи голду күйөрмандар көпкө күтүшкөн жок. Марек Гамшик топту Игорь Акинфеевдин дарбазасына таамай жиберип, эсеп артыкчылыгы дагы бир голго көбөйдү. Орусиялыктар оюнга кайтып келүү үчүн көп аракет көрүштү. Машыктыруучу Леонид Слуцкий 2-таймда 3 оюнчуну алмаштырды. Орун алмашуулар жыйынтыгын берип, Денис Глушаков 80-мүнөттө гол киргизди.
БИШКЕК ШААРЫ Түнкүсүн -2°C Күндүз +7°C Күндүн узактыгы 9 саат 12 мүнөт. Күн саат 08:32де чыгып, 17:44тө батат. Жаан-чачын Күндүз кар жаашы күтүлөт. Шамалдын ылдамдыгы Батыштан соккон шамалдын ылдамдыгы секундасына 4-9 метрге жетиши күтүлөт. ЧҮЙ ОБЛУСУ Түнкүсүн -3°C Күндүз +7°C Күндүн узактыгы 9 саат 12 мүнөт. Күн саат 08:32де чыгып, 17:44тө батат. Жаан-чачын Күндүз кар жаашы күтүлөт. Шамалдын ылдамдыгы Батыштан соккон шамалдын ылдамдыгы секундасына 4-9 метрге жетиши күтүлөт. ТАЛАС ОБЛУСУ Түнкүсүн -6°C Күндүз +7°C Күндүн узактыгы 9 саат 14 мүнөт. Күн саат 08:40та чыгып, 17:58де батат. Жаан-чачын Күндүз кар жаашы күтүлөт. Шамалдын ылдамдыгы Батыштан соккон шамалдын ылдамдыгы секундасына 4-9 метрге жетиши күтүлөт. ЖАЛАЛ-АБАД ОБЛУСУ Түнкүсүн -2°C Күндүз +7°C Күндүн узактыгы 9 саат 24 мүнөт. Күн саат 08:33тө чыгып, 17:55те батат. Жаан-чачын Күндүз кар жаашы күтүлөт. Шамалдын ылдамдыгы Батыштан соккон шамалдын ылдамдыгы секундасына 4-9 метрге жетиши күтүлөт. ОШ ОБЛУСУ Түнкүсүн -2°C Күндүз +7°C Күндүн узактыгы 9 саат 26 мүнөт. Күн саат 08:33тө чыгып, 17:57де батат. Жаан-чачын Күндүз кар жаашы күтүлөт. Шамалдын ылдамдыгы Батыштан соккон шамалдын ылдамдыгы секундасына 4-9 метрге жетиши күтүлөт. БАТКЕН ОБЛУСУ Түнкүсүн -2°C Күндүз +7°C Күндүн узактыгы 9 саат 29 мүнөт. Күн саат 08:38де чыгып, 18:08де батат. Жаан-чачын Күндүз кар жаашы күтүлөт. Шамалдын ылдамдыгы Батыштан соккон шамалдын ылдамдыгы секундасына 4-9 метрге жетиши күтүлөт. ЫСЫК-КӨЛ ОБЛУСУ Түнкүсүн -8°C Күндүз +5°C Күндүн узактыгы 9 саат 14 мүнөт. Күн саат 08:15те чыгып, 17:30да батат. Жаан-чачын Күндүз кар жаашы күтүлөт. Шамалдын ылдамдыгы Батыштан соккон шамалдын ылдамдыгы секундасына 4-9 метрге жетиши күтүлөт. НАРЫН ОБЛУСУ Түнкүсүн -16°C Күндүз -12°C Күндүн узактыгы 9 саат 21 мүнөт. Күн саат 08:22де чыгып, 17:43тө батат. Жаан-чачын Күндүз кар жаашы күтүлөт.
Нарында мал жандыктарга тоют жетпей жатат. Бул тууралуу бүгүн, 25-майда Жогорку Кеңештин жыйынында депутат Эмил Жамгырчиев билдирди. Ал өкмөттүн өкүлүнөн Чүй облусундагы айыл чарба ишкерлеринен былтыркыдан калган жем-чөбүн өз баасында алып, Нарынга жеткиртип берүүнү өтүндү. " Кочкор районунда кайра кар жаап салды. Тоют жоктугунан улам мал кырылып жатат. Сөзсүз түрдө чукул карап койсоңуздар.
Ош шаарында турак үйдөн өрт чыкты. Бул тууралуу Өзгөчө кырдаалдар министрлигинин басма сөз кызматынан билдиришти. Маалыматка ылайык, Ош шаарынын Верхно-Нагорный көчөсүндө жайгашкан турак үйдөн өрт чыккандыгы туралуу маалымат түшкөн. Өрттү өчүрүүгө 2 бөлүм тартылып, саат 22:27де чектөөгө алынган жана саат 23:23тө толук өчүрүлдү. Натыйжада турак үйдүн 30 чарчы метр шыбы, полу жана үй буюмдары күйгөн.
Бүгүн, 15-октябрда Бишкек шаарындагы Максим Горький атындагы скверде Бүткүл Элдик Курултай өтүүдө. Бул тууралуу 'ге коомдук ишмер Назарбек Нышанов билдирди. Курултайдын жүрүшүндө коррупциялык систем менен саясий экономикалык кризисти жоюу жана өлкөнүн келечегине байланышкан меселелер каралууда. "Курултайга 50гө жакын адам катышып жатат. Курултайдын негизги максаты - коррупциялык системди түп-тамырынан жоюу. Ал үчүн люстрацияны баштап, люстрациялык комитетти түзүү. Ошондой эле бийликке ишенбестик билдирип, элдик көзөмөл кыймылын түзүү болуп саналат. Элдик бийликти орнотуу үчүн Жогорку Элдик конгрессти шайлап, анын 12 мүчөсүнөн турган президиумун шайлоо маселеси каралат" , - дейт Нышанов. Анын айтымында, курултайга 10 миңге жакын адам катышуусу күтүлгөн. Ага өлкө башчысына, Жогорку Кеңештин депутаттарына чакыруу жиберилген.
Өзүн кыргыздын деми атаган Гүлзат Мамытбек алдамчылык фактысына шектелип кармалды. Бул тууралуу Бишкек ШИИББинин басма сөз кызматынан билдиришти. Маалыматка ылайык, Бишкек ШИИББине 7 жаран арыз менен кайрылган. Арызда Гүлзат Мамытбек алардын ишенимине кирүү аркылуу ар кимисинен ар кандай суммадага акча алганы жазылган. Жалпы зыян 110 миң долларды түзгөн. Андан соң шектүү из жашырып кеткен. Бул факты Кылмыштардын жана жоруктардын бирдиктүү реестрине катталып, сотко чейинки өндүрүш иши ачылган. Гүлзат Мамытбек 2020-жылдын февраль айында Кыргыз өлкөсүнөн чыгып кеткен. Ал эми 8-июнь күнү ага алдамчылык фактысына шектелип жатканы боюнча билдирүү жөнөтүлгөн. Ал эми 13-июнда Биринчи Май райондук соту аны 2 айга сырттан камакка алган. 8-августта ага издөө салынган. 25-октябрда Гүлзат Мамытбек Кыргыз өлкөсүнө келгенде кармалып, убактылуу кармоочу жайга киргизилген.
Президент Сооронбай Жээнбеков бүгүн, 12-августта Баткен облусунун Кадамжай районундагы "Берекелүү суу" коомдук бирикмесинин башкаруусундагы ири мөмө-жемиш багын көрдү. Бирикменин жетекчиси Имар Саматов маалымдагандай, бактын аймагынын жалпы аянты дээрлик 100 гектарды түзөт. Бул жерде алма, жүзүм, малина, баткен өрүгүнүн көчөттөрү тамчылатып сугаруу ыкмасы менен өстүрүлөт. 450 жергиликтүү жашоочулар жумуш орду менен камсыз болгон. Имар Саматов кошумчалагандай, коомдук бирикменин максаты жергиликтүү калктын социалдык-экономикалык абалын жакшыртуу, ички жана тышкы миграцияны азайтуу жана алдыңкы айыл чарба технологияларын колдонуу менен сугат жерлерин өздөштүрүү жолу аркылуу жергиликтүү бюджетти жогорулатуу болуп саналат. Аталган долбоор эл аралык уюмдардын көмөгү менен ишке ашырылат. Ошондой эле аймакта Европа өлкөлөрүнөн алып келген жемиш бактарын ыңгайлаштыруу жана өстүрүү боюнча питомник уюштурулган. Президент Сооронбай Жээнбеков фермерлер келип чыккан кыйынчылыкка карабастан, ар дайым мамлекеттин жардамына ишенсе болорун белгиледи. Ал аймактык өнүктүрүү мамлекеттик саясатынын негизги багыттары, каржы институттарынын — Кыргыз-Орус өнүктүрүү фонду, "Кепилдик фонду" ААКтын ишмердүүлүгү, айыл чарба товарларын өндүрүүчүлөргө жана жер-жерлердеги ишканаларга артыкчылыктуу тартипте көмөк көрсөтөрү тууралуу айтып берди.
Япониянын бардык аймактарынан өзгөчө кырдаал режими толугу менен алынды. Бул тууралуу чет элдик басылмалар жазып чыгышты. Япониянын премьер-министри Синдзо Абэ апрель айында өлкөгө киргизилген чектөөнү жокко чыгарды. " Өзгөчө кырдаал режими өлкөнүн бардык аймактарынан алынды ", - деп билдирген Абэ. Белгилей кетсек, 8-апрелде алгач Токионун аймактарына жана 6 башка префектураларына өзгөчө кырдаал киргизилип, кийин бардык аймактарга жарыяланган. Абэ өлкө 1 жарым айда эпидемия менен күрөшө алды деп билдирип, бирок коронавирустун экинчи толкунуна жол бербөө үчүн элдин бардык эрежелерди сактоосун сунуштады.
Ош шаарынын мэри Ош-Бишкек жолуна түз өтүүчү (Т) жолдун долбоору менен таанышты. Бул тууралуу шаардык мэриядан билдиришти. Маалыматка ылайык, танышуу 11-январда Ош шаарынын Привокзальная көчөсүнөн Ош-Бишкек унаа жолунун 660-чакырымына чейин болду. "Ош шаарынын башкы планына ылайык, бир катар долбоорлор каралып жатат. Анын ичинде Привокзальная көчөсүнөн Увам жана Үч-Кунан каналдары аркылуу «Т» формасындагы жолго чыгуучу жолдун долбоору да бар. Шаар башчы калаадагы автоунаалардын көбөйгөнүн эске алуу менен бул долбоордун айланасында активдүү иш алып барууну тийиштүү жетекчилерге тапшырды.
Ош шаарынын борбордук аянты капиталдык оңдоп-түзөө иштеринин башталганына байланыштуу 2 айлык мөөнөткө жабылат. Бул тууралуу бүгүн, 11-майда Ош шаардык мэриясынын басма сөз кызматынын жетекчиси Талант Канатбек уулу 'ге кабарлады. Анын айтымында, оңдоо иштерине шаардык мэрия тарабынан акча сарпталбайт. Кытай өкмөтү эки тараптуу кызматташуунун алкагында кайтарымсыз грант бөлүп, аянтты толугу менен капиталдык ремонттон өткөрүп, жаңы асфальт төшөп берет.
Бишкектин кичинекей тургундары үчүн 35 бала бакча курулушу керек, ал үчүн жерлер бар. Бул тууралуу Бишкектин деталдуу планы боюнча башкы архитектор Жанузак Күлбатыров билдирди. "Бишкек шаарына 35 бала бакча курулушу керек. Өзүңөр билгендей чынында бош жерлер жок. Бирок Бишкектин деталдуу планы боюнча курулганына бир топ болгон эски үйлөрдүн орду бала бакча куруу үчүн каралган. Ал жер тамдардын ээлери менен инвесторлор кандай келишимде иш алып барышат бул учурунда чечилчү маселе. Андан сырткары учурда салынып жаткан көп кабаттуу үйлөрдүн 1-кабатына чакан бала бакчаларды жайгаштыруу планы бар. Мындай бала бакчаларды чет элдин тажрыйбасынан көрүп келебиз.
Өзгөчө кырдаалдар министрлиги алдыдагы аба ырайына байланыштуу шашылыш билдирүү таратты. Министрликтин билдиришинче, 13-15-октябрда Кыргызстандын аймагында туруксуз аба ырайы күтүлүп, 13-октябрда Чүй, Талас, Ош, Жалал-Абад, Баткен, Нарын облустарынын көпчүлүк аймактарында жаан, Чүй, Талас облустарынын тоо этектеринде жаан карга айланышы, тоолуу райондордо кар жаашы күтүлөт. Айрым жерлерде жаан-чачын катуу жаайт. Батыштан соккон шамалдын ылдамдыгы секундасына 4-9 метрден, 12-октябрда күндүз, 13,14-октябрда айрым жерлерде 15-20 метрге жетиши күтүлөт. Абанын температурасы: Чүй өрөөнүндө түнкүсүн 1...6°, айрым жерлерде 0..-2°, күндүз 5... 10°; Талас облусунда 1. 6°, айрым жерлерде -1...-3°, күндүз 4...9°; Чүй, Талас облустарынын тоо этектеринде түнкүсүн 1...6°, айрым жерлерде-1..-3°; Ош, Жалал-Абал. Баткен облустарынын өрөөндөрүндө 2... 7°, күндүз 11...16°; Ысык-Көл ойдуңунда түнкүсүн 1...6°, айрым жерлерде 0...-2, күндүз 5... 10°; Нарын облусунун дыйканчылык аймактарында -3...+2°, күндүз 4...9° жылуу, тоолуу райондордо түнкүсүн -2...-7° суук, күндүз 1...6°; Бийик тоолуу райондордо түнкүсүн -8...-13°, күндүз - 1...-6° суук болушу күтүлөт. Мындай туруксуз аба ырайы автоунаа, энергетика жана коммуналдык кызматтардын ишин жана жайыттарда малды кармоону кыйындатат.
Бишкекте 7 жаштагы кызды өлтүрө сүзүп, окуя болгон жерден качып кеткен айдоочу кармалды. Бул тууралуу Бишкек Жол кыймылынын коопсуздугун камсыздоо башкы башкармалыгынын басма сөз кызматы билдирди. Маалым болгондой, окуя 17-июнда саат 20:30 чамасында Каралаев көчөсүндө орун алган. "Ауди ТТ үлгүсүндөгү унаанын айдоочусу Каралаев көчөсү менен чыгыш тарапты көздөй бара жатып С.А. аттуу кызды сүзүп алган. Окуя болгондон кийин унаа башкарган адам изин жашырып качып кеткен. Ал эми жабырлануучу алган жаракатынан улам каза болгон. Ыкчам тергөө амалдарынын натыйжасында шектүү катары 23 жаштагы М.И. аттуу жаран кармалып, убактылуу кармоочу жайга киргизилген. Унаа айып аянтчасына токтотулуп, чогултулган материалдар Бишкек ШИИББинин кызматкерлерине өткөрүлүп берилди", - дейт басма сөз кызматы.
УКМК тарабынан кармалган Жогорку Кеңештин депутаты Төрөбай Зулпукаров 30-ноябрга чейин камакта калтырылды. Бул тууралуу Биринчи Май райондук сотунун басма сөз кызматынан кабарлашты. "Биринчи Май райондук сотунун 2021-жылдын 24-сентябрындагы токтомуна ылайык, шектелүүчү Т.З.Зулпукаровго карата мурда тандалган Кыргыз Республикасынын Улуттук коопсуздук мамлекеттик комитетинин тергөө изоляторуна камакка алуу түрүндөгү бөгөт коюу чарасынын мөөнөтү 2021-жылдын 30-ноябрь күнүнө чейин узартылды", - деп жазылат билдирүүдө. Ушул жылдын 31-май күнү Төрөбай Зулпукаров УКМКга суракка чакыртылган. Анда ал "Кумтөр" боюнча сурак бере турганы маалымдалып, сурактан соң камакка алынган болчу.
Бүгүн, 22-апрелде коронавирустан дагы бир жаран каза болду. Бул тууралуу Саламаттыкты сактоо министрлигинин маалымат кызматынан кабарлашты. "Бейтап Республикалык клиникалык инфекциялык ооруканага 5-апрелде оор абалда келип түшкөн. Ал кайра жандандыруу бөлүмүнө жаткырылган. Буга чейин ал 1-апрелден 5-апрелге чейин Кемин районундагы ооруканада дарыланып жаткан. Маркумда дагы кант диабети, жогорку тобокелчиликтеги гипертоникалык илдет, жүрөк дарттары бар болчу", - деп билдиришти маалымат кызматынан.
Ысык-Ата районунда сууга агып кеткен жаранды издөө учурунда азиат улутундагы белгисиз кыздын жансыз денеси табылды. Бул тууралуу бүгүн, 9-августта Өзгөчө кырдаалдар министрлигинин басма сөз кызматынан билдиришти. Маалыматка ылайык, 7-август күнү саат 18:00 чамасында Новопокровка айылындагы Чоң Чүй каналына 1987-жылы туулган жаран балык кармаганы барып, сууга агып кеткен. Издөө иштерине куткаруучулар тартылган. " Сууга агып кеткен адамды издөө учурунда жашы болжол менен 20 жаштагы азиат улутундагы белгисиз кыздын жансыз денеси каналдан табылган. Табылган сөөк Ички иштер бөлүмүнүн кызматкерлерине өткөрүлүп берилген. Өздүгү милиция кызматкерлери тарабынан такталууда.
Аргентиналык атактуу футболчу Лионель Мессинин "Барселона" футболдук клубунан кетиши каталондук клубду 137 миллион евро зыянга учуратат. Бул тууралуу чет элдик спорттук басылмалар жазышты. Маалыматка ылайык, "Барселона" клубу Лионель Мессинин кетиши менен демөөрчүлүк боюнча 77 миллион евро, футболкаларды жана башка товарларды сатууда 43 миллион евросун жоготот. Буга чейин Лионель Месси 30-июнда келишими аяктаган "Барселона" клубунун кайра жаңы сунуштаган келишимине макул болгондугу, бирок бул келишим тууралуу расмий жарыялана электиги тууралуу маалымат чыккан . 6-августта клуб футолчу клубдан кетерин расмий жарыялаган. 34 жаштагы аргентиналык футболчу өзүнүн карьерасынын бардыгын, тагыраагы 17 жылын каталониялык клубда өткөргөн.
Депутат Махабат Мавлянова бир мандаттуу округдан шайлоого катышуудан баш тартты. Бул тууралуу бүгүн, 17-октябрда Борбордук шайлоо комиссиясынын жыйынында белгилүү болду. Анын билдирмеси БШКда каралып чечим кабыл алынды. Ал №4 Көк-Жар шайлоо округунан шайлоого аттанган.
Баткен шаарынан чек арага жакын Ак-Сай айылына мындан ары күн сайын бекер кичи автобус каттайт. Бул тууралуу Баткен облустук администрациясы кабарлады. "Президенттин Баткен облусундагы ыйгарым укуктуу өкүлү Абдикарим Алимбаевдин тапшырмасы менен Баткен районунун Аксай айылынын тургундары үчүн акысыз маршруттук каттам уюштурулду. Буга чейин Аксай айылынын жашоочулары облус башчысына аталган маселе боюнча кайрылышкан", - деп жазылат билдирүүдө.
Иранда нааразычылык акциясы учурунда коопсуздук күчтөрүнө кол салып алардын бирин жарадар кылган жаран өлүм жазасына тартылды. Бул тууралуу Ирандын Таснім маалымат агенттиги жазды. Маалыматка ылайык, к ылмышкердин аты Мохсен Шекари болчу. Ал Тегерандагы көчөлөрдүн биринде жол кыймылын жабууга катышып, укук коргоо органынын кызматкерин бычак менен жарадар кылган. "Адамдарды бычак менен коркутуу жана коопсуздук күчтөрүнүн кызматкерлерине кол салуу, аларды жарадар кылуу - бул согуш кылмышына барабар", - деп жазылат маалыматта.
Кыргыз баскетболчулар стритбол боюнча Азия кубогуна катыша албай калды. Бул тууралуу порталына Кыргыз Республикасынын баскетбол федерациясынын башкы катчысы Евгений Пехов билдирди. Анын айтымында, Кыргыз курамасы Азия кубогуна Кытай элчилиги виза бербей койгонуна байланыштуу бара албай калды. "Бизге виза бербей койгондуктан Азия кубогуна бара албай калдык. Бизде чакыруу барактары жана башка документтер бар болчу. Элчилик виза бербей койгон себептерин айткан жок" , - деди Пехов. Айта кетсек, стритбол боюнча Азия кубогу Кытайдын Шэньчжэнь шаарында 27-апрелден 2-майга чейин өтмөк.
Баңгизат каналын уюштурганы үчүн мурда издөөдө жүргөн 58 жаштагы жаран кармалды. Бул тууралуу УКМКнын маалымат кызматынан билдиришти. Маалыматка ылайык, ушул жылдын 30-сентябрында ыкчам-издөө иш-чараларынын натыйжасында баңгизат каналын уюштургандыгы үчүн мурда издөөдө жүргөн ири баңгизат сатуучу Б.М. кармалды. 2017-жылы атайын операциянын жүрүшүндө эл аралык баңги тобунун ишмердүүлүгү аныкталып бөгөт коюлган. Анын натыйжасында Ош облусунун 1964-жылы туулган тургуну Б.М. аттуу жарандын унаасы токтотулуп, унааны текшерүү учурунда жалпы салмагы 30 килограмм болгон "гашиш" баңгизаты табылып алынган. Бирок кармоо учурунда Б.М. белгисиз тарапка качып, бүгүнкү күнгө чейин кылмыш жоопкерчилигинен жашырынып келген. Сотко чейинки өндүрүштүн алкагында Кылмыш-жаза процессуалдык кодексинин 98-беренесине ылайык, кармалган жаран Ош шаарындагы №5 жазаларды аткаруу кызматынын тергөө абагына камалды.
Баткенде жер титирөө катталды. Бул тууралуу Өзгөчө кырдаалдар министрлигинин басма сөз кызматынан билдиришти. Маалыматка ылайык, 14-март күнү саат 12:29да Өзбекстандын аймагында очогунда күчү 5 баллга жеткен жер титирөө катталды. Жер титирөө Баткен облусунун Лейлек районунун Жаңы-Жер, Достук, Кулунду, Жаңы-Жол айылдарында 3 балл, Тогуз-Булак, Восточный, Маданият, Катраң, Кара-Суу, Булак-Башы айылдарында, Сүлүктү шаарында, Баткен районунун Ак-Татыр, Самаркандек, Үч-Дөбө, Рават айылдарында 2,5 баллга чейин сезилди.
Кара-Суу районунда мал сатканы базарга кеткен бойдон дайынсыз жоголгон жаран изделүүдө. Бул тууралуу бүгүн, 28-июлда Ош облустук ички иштер башкармалыгынан билдиришти. Маалыматка ылайык, 1979-жылы туулган Жолдошов Элдарбек Искендербекович 23-июль күнү саат 05:00 чамасында Кара-Суу районундагы Больщевик айылында жайгашкан үйүнөн Учкун айылындагы мал базарга 17 баш кой сатканы кеткен боюнча дайынсыз жоголгонун айтып, анын карындашы Кара-Суу райондук ички иштер бөлүмүнө арыз менен кайрылган. Элдарбек Жолдошовдун үстүндө кийген кийимдери: кара түстөгү спорттук шым, күрөң футболка, башында кара кепка, бутунда кара түстөгү берцы. Өзгөчө белгилери: бою 170-172 сантиметр, кашы-көзү кара, чачы 2-3 сантиметр. Кара түстө көз айнек тагат.
Бүгүн, 11-апрелде Бишкектеги Ишеналы Арабаев атындагы окуу жайдын 8-кичи районунда жайгашкан жатаканасында чыккан өрттүн түтүнүнө 14 адам ууланып, алар ооруканага жеткирилишкенин Өзгөчө кырдаалдар министрлигинин басма сөз кызматынан билдиришти. Алдын ала маалыматтарга ылайык, жатакананын 1-кабатынын 80 чарчы метр жери күйүп кеткен. Октябрь райондук өрт өчүрүү кызматынын жетекчиси Максат Бейшеевдин айтымында, өрт чыккан бөлмөдө студенттер болгон эмес.
2018-жылдын февраль айында Өзбекстандын Фергана облусунда дарыгерлер 11 айлык ымыркайдын денесинде 16 ийне бар экенин аныкташкан . Балага тез аранын ичинде операция жасалып, дарыгерлер ийнелер наристенин денесинде 1 айдан ашык убакыттан бери жүргөнүн билдиришкен. Март айында баланын абалы жакшырып, ооруканадан чыгарылган. Андан бери туура 1 жыл өттү. Бүгүнкү күндө наристенин абалы кандай жана ал кандай шартта жашап жатат? Бул суроолорго "Калк сөзү ОНЛІНЭ" басылмасы жооп алуу үчүн бала жашаган үйгө барган. Басылманын маалыматына ылайык, денесинен 16 ийне табылган Азизбек 11-февраль күнү 2 жашка толгон. Учурда анын ден соолугу жакшы. Ал атасы Алижон Худойбердиев , апасы Шохсанам Болтабоева менен чогуу жашап жатат. Белгилей кетсек, ымыркай өткөн жылы оор абалда ооруканага жеткирилгенде атасы Орусияда болчу. Бул окуядан кийин ал Орусияга кайра кетпөөнү чечкен. "Дарыгерлерге рахмат. Алардын аракетинин артында балабыз аман калды. 16 ийненин 13ү алынган. 3 даана ийнени алуу үчүн балага оор операция жасатуу керек болгондуктан дарыгерлер алышкан эмес. Ар 6 ай сайын биз аны дарыгерлерге алып барып турабыз. Өткөн жылдын сентябрь айында алып барганыбызда абалы жакшы дешкен. Ошентсе да денесиндеги 3 ийне менен жашап жаткан балама санаа тарта берем. Азыр анын денесиндеги 3 ийнени алып салууга баламдын кубаты жетпейт деп дарыгерлер түшүндүрүштү. Ушул айда Азизбекти кайра дарыгерге алып барабыз", - деген апасы. Азизбек бул үй-бүлөнүн жалгыз баласы, жакында гана өздөрүнчө бөлүнүп, жаңы үй куруп ошол жакка көчүшкөн. Бирок баланын атасы жумуштун жоктугуна байланыштуу үй-бүлөсүн багуудан кыйналып жатканын айткан. "Баламдын бул окуясынан кийин мигрант болбойм деп чечкем. Ар кайсы ишке жалданып иштеп, үй-бүлөмдү багып жатам. Көп аракетим баламдын ден соолугун калыбына келтирүүгө жумшалууда. Чарбагын иштете албай жаткандарга мамлекет тарабынан, банктан жардамга каражат берилет деп уктум, ошондон үмүт кылып турам", - деген атасы Худойбердиев. Маалыматта белгиленгендей, ийне баланын денесине кандайча кирип калгандыгы ушул күнгө чейин белгисиз. Окуя боюнча тергөө башталып, бирок кайра токтоп калган. Дарыгерлер баланы ийнени жуткан эместигин, ал анын денесине тери аркылуу киргенин айтышкан.
Бүгүн, 9-ноябрда Жогорку Кеңештин жалпы жыйынында депутат Зиядин Жамалдинов жол кырсыктарын азайтуу үчүн жол белгилерин көбөйтүп, өкмөттү коопсуз шаар долбоорун ишке ашырууну тездетүүгө чакырды. " 2 күндүн ичинде 20 адам каза болду. Алардын баары жаштар. Бир чара көрүлүшү керек. Жолдордо жол белгилери, жол сызыктары жоктугунан ушундай болуп жатабы деген ойлор келет. Анткени жол кырсыктарынын көбү Бишкек- Ош, Бишкек-Нарын, аэропорт жолдорунда болуп жатат. Жолдорго Патрулдук милициянын кызматкерлерин да коюу кажет. Өкмөт тез арада "Коопсуз шаар" долбоорун ишке киргизиши керек.
Владимир Путин менен Володимир Зеленськийдин жолугушуусу жакынкы апталарда болушу мүмкүн. Бул тууралуу чет элдик басылмалар жазып чыгышты. Маалыматка ылайык, Орусиянын президенти Владимир Путин менен Украинанын президенти Володимир Зеленськийдин жолугушуусу келишим жыйынтыкталгандан кийин, балким, жакынкы апталарда болушу мүмкүн. Бул тууралуу Украина президентинин аппарат жетекчисинин кеңешчиси Михаил Подоляк билдирген. " Келишим боюнча иштер бүтөрү менен биз жолугушууну уюштурууга киришебиз ", - деп билдирген ал жергиликтүү гезиттерге билдирген маектеринин биринде. Ошондой эле ал бул жолугушуу жакынкы күндөрү болорун билдирген. Подоляк жолугушуунун орду маанилүү эмес экенин баса белгиледи. Анын айтымында, жайгашкан жер Орусиядан башка каалаган жерде болушу мүмкүн экенин айткан. Журналисттин эки өлкөнүн лидерлери кол алышып учурашабы деген суроосуна бул маселе аларды эң аз тынчсыздандырарын айтты. "Тынчтык келишиминин пайдубалы түптөлгөндөн кийин президенттердин жолугушуусунда жүрүм-турумдун ылайыктуу модели жөнүндө ойлонобуз.
“Мурун элде талма диагнозу үй-бүлө күтүүгө жана иштөөгө чекит коёт деген түшүнүк болгон. Азыр заманбап дары-дармектерди ичүү жана убагында текшерилип туруу менен талмасы барлар оорусун узак убакытка, ал тургай бир топ жылга чейин карматпай жүрө алышат. Бул окууга чоң мүмкүнчүлүк. Ал эми дары-дармек ичпей коюу оорунун өнүгүшүн шарттайт ”,- дейт врач невролог, остеопат Жапарбек Жекишев . Бул санда балдардын талма оорусу тууралуу кенен маалымат беребиз.
"Украина сулуусу-2018" сынагынын жеңүүчүсү Вероника Дидусенко таажысынан ажырады. Чет элдик басылмалардын маалыматына ылайык, Вероника сынактагы айрым эрежелерди бузган. Белгилүү болгондой, сулуулар сынагына катышкан 23 жаштагы Вероника Дидусенко турмушка чыкканын, баласы бар экенин жашырган. Бул сынакка бойдок, баласы жок кыздар гана катыша ала турганын уюштуруучулар айтып, Вероника Дидусенкону сынактан четтеткен. Эми ал тагынган таажы башка кызга ыйгарылат. Тагыраагы, сулуулар сынагы 30-сентябрда кайрадан өткөрүлүп, башка сулуу аныкталат. "Украина сулуусу-2018" сынагы ушул жылдын 20-сентябрында өтүп, ага жалпы 25 кыз катышкан. Анда киевдик Вероника Дидусенко жеңүүчү деп аталып, таажы тагынып, 300 миң гривна (737 миң 508 сом) акчалай байгеге ээ болгон.
Кечээ, 14-сентябрда Бишкек шаарындагы эски аянтта ачык асман алдында "Тэнгрі Мусіc" фестивалы өттү. Бул тууралуу мэриянын басма сөз кызматынан билдиришти. Маалыматка ылайык, иш-чарага келген шаар тургундары Москва мамлекеттик симфониялык оркестринин жана Пётр Востоковдун джаз оркестринин аткаруусунда дүйнөлүк классикалык чыгармаларга күбө болушту.
Белгилүү "Форбэс" басылмасы эң көп айлык алган теле актёрлорду атады. Бул тууралуу басылма өзүнүн Твиттердеги баракчасына жазып чыкты. Журналдын эсептөөлөрү боюнча эң көп айлык алган теле актёрлордун тизмесинин сап башына Жим Парсонс жазылган. Ал "Теория большого взрыва" телесериалында Шелдон Купердин образын жаратып, жыл ичинде 26 миллион 500 миң доллар киреше тапкан. Экинчи орунда ошол эле тасмада роль жараткан Жонни Галэки турат. Актёр жыл ичинде 25 миллион доллар айлык алган. Үчүнчү орунду да ушул эле телесериалда ойногон Саймон Хелберг жана Кунал Найяр бөлүп алышкан. Алардын тасмада жараткан эмгектери 23 миллион 500 миң долларга бааланган. Ал эми алдыңкы 5 актёрдун тизмесин "Деңиз полициясы. Атайын бөлүм" тасмасында башкы ролду ойногон Марк Хэрмон жыйынтыктаган.
Эльвира Сариева президенттик аппараттын башчысынын орун басары болуп дайындалды. Тийиштүү буйрукка мамлекет башчы Алмазбек Атамбаев кол койгонун 2-февралда президенттик аппарат кабарлады. Сариева буга чейин президенттик аппараттын cоциалдык саясат бөлүмүнүн башчысы болуп иштеп келген. 2014-жылы социалдык тармак боюнча вице-премьер-министр, 2014-жылдын декабрынан 2016-жылдын октябрына чейин билим берүү жана илим министри болуп иштеген. Эльвира Сариева 1975-жылдын 27-августунда Ысык-Көл облусунун Ак-Суу районунда жарык дүйнөгө келген. 1998-жылы Бишкек гуманитардык университетин, 2000-жылы Брітіш Броадcастінг Cорпоратіон (Маалымдоо мектеби), 2002-жылы КРнын Президентине караштуу Башкаруу академиясын, 2012-жылы Кыргыз Республикасынын Өкмөтүнө караштуу Юридикалык академияны аяктаган.
Үч айлык ымыркай Акжол тез арада операция жасатууга муктаж. Наристенин ата-энеси тиешелүү каражат топтолбой жаткандыктан коомчулуктан жардам суроого мажбур болууда. Операция Түркияда жасалат. Акжолго апасы донор болот. " Керектүү каражат канчалык эрте чогулса, ошончолук жакшы болмок. Анткени дарыгерлер бала чоңойгон сайын ичи да чоңоё баштаарын айтышты. Өтүшүп кетсе боор циррозуна айланып кетет экен", - дейт алар.
Замирбек Базарбеков президенттик аппараттын соттук реформа жана мыйзамдуулук бөлүмүнүн башчысы болуп дайындалды. Бул тууралуу президенттик аппараттын басма сөз кызматынан билдиришти. Маалымат боюнча, президенттин милдетин аткаруучу Талант Мамытов кол койгон Жарлыкка ылайык, Базарбеков Замирбек Курамаевич президенттик аппараттын соттук реформа жана мыйзамдуулук бөлүмүнүн башчысы болуп дайындалганы маалымдалат. Замирбек Базарбеков 1957-жылы Жалал-Абад облусуна караштуу, Токтогул районунун Үч-Терек айылында туулган. 1989-жылы Жусуп Баласагын атындагы Кыргыз улуттук университетинин юридикалык факультетин аяктаган.
Парламентте Конституциялык палатада кворум жок экени айтылды. Бул тууралуу Конституциялык палатанын судьялыгына талапкер Мукамбет Касымалиев депутат Эльвира Сурабалдиеванын суроолоруна жооп берип жатып билдирди. "Азыркы учурда Конституциялык палатада кворум жок. Ал жакта 7 адам бар, бир кворум жетишпейт", - деди Касымалиев.
Премьер-министр Сапар Исаков 2-февралда Казакстандын Алматы шаарында өткөн Евразиялык өкмөттөр аралык кеңештин кезектеги жыйынына катышуу алкагында Орусиянын премьер-министри Дмитрий Медведев менен жолугушту. Бул тууралуу өкмөттүн басма сөз кызматы билдирди. Жолугушуунун жүрүшүндө эки тараптуу кызматташтыктын актуалдуу темалары талкууланды. Сапар Исаков Дмитрий Медведевди Орусия Федерациясынын Евразиялык экономикалык биримдикте 2018-жылы төрагалык кылуусу менен куттуктады. "Орусиялык тараптын бардык демилгелери жана идеялары келечекте биримдиктин чыңдалышы үчүн өз пайдасын тийгизерине ишеним билдирем" , - деп белгиледи Сапар Исаков. Өкмөт башчылар соода-экономика, илимий-техника жана гуманитардык кызматташтык боюнча кыргыз-орус өкмөттөр аралык комиссиясынын алкагындагы эки тараптуу мамилелерди өнүктүрүү, кызматташтыкты тереңдетүү маселесин талкуулашты.
МТВ-Россия каналынын жетекчиси Яна Чурикова Орусияга Кыргыз өлкөсүнөн барган мигрант менен теле алып баруучу Артур Цветковдун ортосундагы чыр-чатакка байланыштуу оюн айтты. Бул тууралуу ал өзүнүн социалдык тармактагы баракчасына видео кайрылуу жайгаштырды. Чурикованын айтымында, ал бул билдирүүнү айтып коюуну туура көргөн. Себеби бул конфликтте телеканалдын атына доо кетип, аларга Цветковго чара көрүүнү суранып кайрылышып жана колдонуучулар чырга тиешелүү посттордо каналдын атын белгилей башташкан. "Башында биз эч кандай реакция кылган жокпуз. Анткени Артур Цветков 2006-жылдан бери биздин телеканалда иштебейт. Андан кийин жаңжал күнүмдүк деңгээлден улут аралык деңгээлге көтөрүлө баштады. Мындан улам биз каналдын жана менин жеке позициямды билдирүү керек экенин түшүндүк. Айта кетчү жагдай, чоң адам жаңжалды тынчтык жолу менен жөнгө сала алышы керек" , - деген Чурикова. Мындан тышкары теле алып баруучу улуу жазуучу Чыңгыз Айтматовдун "Адамга эң кыйыны күн сайын адам болуу" деген учкай сөзүн мисал келтирген. "МТВ ар дайым басмырлоонун жана агрессиянын ар кандай түрлөрүнө каршы. МТВ тынчтык жана өз ара урматташууну каалайт", - деп кошумчалаган Чурикова. Ал Артур Цветковдон социалдык түйүндөгү баракчасынан бул каналда иштей турганы жазылган маалыматты өчүрүп салууну талап кылган. Орусиялык теле алып баруучу Артур Цветков Москва шаарындагы тез тамактануучу жайлардын биринде иштеген Кыргыз жараны менен чырдаша кеткени маалымдалган. Мындан кийин Артур Цветков өзүнүн социалдык тармактагы баракчасы аркылуу билдирүү тараткан.
Бишкекте оңдоп-түзөө иштерине байланыштуу убактылуу жабылган 3 көчө ачылат. Бул тууралуу шаардык мэриядан билдиришти. Маалыматка ылайык, буга чейин борбор калаадагы Менделеев көчөсү 153 Б дарегинен 139 Б дарегине чейин ирригация системасын жана жол бордюрларын орнотуу иштерине байланыштуу жабылган. Учурда ал иштер толугу менен аяктап, асфальт төшөө жана жол белгилерин коюп, жол чийиндерин чийүү иштери жасалып бүтүү алдында турат. Ошондой эле Енисей көчөсү менен Элебесов көчөсүнөн туюк көчөгө чейинки жолду асфальттоо иштери аяктады. Жол белгилерин коюу жана жол чийиндерин түшүрүү иштери башталууда. Мындан тышкары, Кажы-Сай чолок көчөсүн бойлой №26 үйдөн №29 дарекке чейинки аралык оңдолду. Жакында жол белгилери орнотулуп, чийиндери сызылат. Ал эми Алай чолок көчөсүндө Керимов көчөсүнөн Мечников көчөсүнө чейинки жолдун эски асфалты сыйрылууда. Жакында жол бордюрлары жана кудуктар орнотулуп, жаңы асфальт төшөлөт.
Украинанын борбору Киев шаарында Өзбекстандын жараны банктардын бирин басып алып, массалык маалымат каражаттары аркылуу түз эфир берүүнү талап кылууда. Бул тууралуу Украинанын ички иштер министринин орун басары Антон Геращенко жергиликтүү басылмаларга билдирген. "Ал кандайдыр бир маек бериш үчүн жалпыга маалымдоо каражаттары түз эфир кылып, ага киришин талап кылууда", - деген Геращенко. Анын айтымында, банкты басып алган адам коңшу Өзбекстандын жараны.
Чүй облусунун Сокулук районунда дыйкандар сугат суунун айынан мушташып, бир адам каза болду. Бул тууралуу порталына Чүй облустук ички иштер башкармалыгынан билдиришти. Билдирүүгө ылайык, кырсык 1-июль күнү болгон. Анда бир айылдын тургундары Ж.И. жана бир туугандар Т.Э , Т.Э аттуу жарандардын ортосунда жаңжал чыгып, Ж.И. денесинен жаракат алган. Ошол эле күнү Ж.И. аны сабаган бир туугандардын үйүнө барып, сүйлөшүп жатып экөө кайра мушташа кеткен. Ошондо айылдын башка жашоочулары дагы Т.Э. аттуу жаранды сабап салышкан. Андан кийин Т.Э. үйүнө чуркап киргенде анын бир тууганы бычак алып чыгып, караңгыда адамдарды көздөй шилтеген. Андан 1955-жылы туулган Т.Ж. аттуу адам жаракат алып ооруканага түшүп, 3-июлда каза болгон. Шектүү кармалып Бишкек шаарындагы СИЗО-1ге камакка алынды.
Жалал-Абад облустук ооруканасынын балдарды кабыл алуу бөлүмүндө бейтаптарды кабыл алуу саат 8:30да башталып, чогулуш болгону аныкталган жок. Бул тууралуу порталына Жалал-Абад облустук ооруканасынын директору Жаныбек Карабаев билдирди. "Жаш балдар бөлүмүнө карата жазылган арыз негизсиз, анткени бул бөлүмдө сырттан келген амбулатордук бейтаптарды кабыл алууга тыюу салынат. Бул бөлүмдө дарыгерлер жаткан бейтаптарга жардам гана көрсөтүшөт. Ал эми сырттан келген бейтаптар кабыл алуу бөлүмүнө кайрылуусу тийиш", - дейт мекеменин директору. Ошондой эле Жаныбек Карабаев ооруканадагы кассага кезек күтүлүп жаткандыгы тууралуу да жооп берди. "Учурда биз электрондук режимде иштөө системасына өтүп жатабыз. Анда бейтаптар төлөмдөрдү электрондук түрдө төлөшөт. Азыркы тапта бардык бөлүмдөр толугу менен электрондук форматка өтө элек, ар бир адам жөнүндө маалыматты киргизүүгө бир аз убакыт керек. Бул убактылуу көрүнүш, жакынкы күндөрү кезек күтүү маселеси ооруканада толугу менен чечилип, кезек күтүү жоюлат" , - дейт ал.
Бир сутка ичинде CОВІД-19 илдетинен 102 адам сакайып үйлөрүнө чыгарылды. Бул тууралуу республикалык штабдан билдиришти. Бишкек – 47; Ош шаары – 2; Чүй облусу – 30; Ош облусу – 4; Талас облусу – 0; Нарын облусу – 0; Ысык-Көл облусу – 15; Жалал-Абад облусу – 3; Баткен облусу – 1. Жалпы: 81 334. Бир сутка ичинде CОВІД-19 илдети 70 адамдан аныкталды. Бишкек - 22; Ош - 1; Чүй облусу – 25; Ош облусу - 4; Талас облусу - 1; Нарын облусу - 1; Ысык-Көл облусу – 15; Жалал-Абад облусу – 1;
УФC уюмунун чемпиону Хабиб Нурмагомедовдун иниси Умар Нурмагомедов өзүнүн социалдык тармактагы баракчасы аркылуу беттешке даяр экендигин билдирип УФC уюмунун президенти Дана Уайтка кайрылды. "Мен беттешке чыгууга кайрадан даярмын, #лэтмэкноwwһэн (качан өтөрүн билгим келет)", - деп хэштег жазып Дана Уайтка кайрылды. 25 жаштагы Умар Нурмагомедов 21-январда Абу-Даби шаарында өткөн "УФC Фігһт Ісланд 8" турниринде казакстандык мушкер Сергей Морозовдун үстүнөн жеңишке жеткен. Бул жеңиш Нурмагомедовдун карьерасындагы 13-жеңиши.
БИШКЕК ШААРЫ Түнкүсүн +19°C Күндүз +35°C Күндүн узактыгы 15 саат. Күн саат 05:37де чыгып, 20:38де батат. Жаан-чачын Жаан-чачын күтүлбөйт. Шамалдын ылдамдыгы Шамалдын багыты өзгөрүлүп турат, ылдамдыгы секундасына 4-9 метрге жетиши күтүлөт. ЧҮЙ ОБЛУСУ Түнкүсүн +16°C Күндүз +36°C Күндүн узактыгы 15 саат. Күн саат 05:34тө чыгып, 20:35те батат. Жаан-чачын Жаан-чачын күтүлбөйт. Шамалдын ылдамдыгы Шамалдын багыты өзгөрүлүп турат, ылдамдыгы секундасына 4-9 метрге жетиши күтүлөт. ТАЛАС ОБЛУСУ Түнкүсүн +13°C Күндүз +33°C Күндүн узактыгы 14 саат 58 мүнөт. Күн саат 05:47де чыгып, 20:46да батат. Жаан-чачын Жаан-чачын күтүлбөйт. Шамалдын ылдамдыгы Шамалдын багыты өзгөрүлүп турат, ылдамдыгы секундасына 4-9 метрге жетиши күтүлөт. ЖАЛАЛ-АБАД ОБЛУСУ Түнкүсүн +19°C Күндүз +37°C Күндүн узактыгы 14 саат 48 мүнөт. Күн саат 05:49да чыгып, 20:38де батат. Жаан-чачын Жаан-чачын күтүлбөйт. Шамалдын ылдамдыгы Шамалдын багыты өзгөрүлүп турат, ылдамдыгы секундасына 4-9 метрге жетиши күтүлөт. ОШ ОБЛУСУ Түнкүсүн +22°C Күндүз +37°C Күндүн узактыгы 14 саат 46 мүнөт. Күн саат 05:51де чыгып, 20:37де батат. Жаан-чачын Жаан-чачын күтүлбөйт. Шамалдын ылдамдыгы Шамалдын багыты өзгөрүлүп турат, ылдамдыгы секундасына 4-9 метрге жетиши күтүлөт. БАТКЕН ОБЛУСУ Түнкүсүн +19°C Күндүз +37°C Күндүн узактыгы 14 саат 43 мүнөт. Күн саат 06:01де чыгып, 20:44тө батат. Жаан-чачын Жаан-чачын күтүлбөйт. Шамалдын ылдамдыгы Шамалдын багыты өзгөрүлүп турат, ылдамдыгы секундасына 4-9 метрге жетиши күтүлөт. ЫСЫК-КӨЛ ОБЛУСУ Түнкүсүн +9°C Күндүз +27°C Күндүн узактыгы 14 саат 58 мүнөт. Күн саат 05:23тө чыгып, 20:21де батат. Жаан-чачын Жаан-чачын күтүлбөйт. Шамалдын ылдамдыгы Шамалдын багыты өзгөрүлүп турат, ылдамдыгы секундасына 4-9 метрге жетиши күтүлөт. НАРЫН ОБЛУСУ Түнкүсүн +9°C Күндүз +28°C Күндүн узактыгы 14 саат 51 мүнөт. Күн саат 05:36да чыгып, 20:27де батат. Жаан-чачын Жаан-чачын күтүлбөйт.
Алмазбек Атамбаев абакта отурган учурда ага карата кандай мамиле болгонун айтты. Бул тууралуу ал бүгүн, 14-февралда журналисттердин суроолоруна жооп берип жатып билдирди. "Тергөө абагында го мен жалгыз отурдум. Мейли №47, мейли №27 абакта болсун соттолгондор мага сый мамиле кылып жатышты, бул үчүн ыраазымын. Бирок №47 абактан кимдир бирөөдөн буйрук болдубу, айтор кызматкерлер кар жаап жатканда кийими жок сыртка алып чыгышып, ошондон улам омурткама залал келди", - деди Атамбаев.
Жогорку Кеңештин жыйынында Адахан Мадумаров кесиптештери тарабынан сынга алынды. Буга депутаттын мыйзам долбооруна добуш бербей койгону себеп болду. "Эмне болгон өзгөртүүлөр киргизилди, кайсы мыйзам долбоору экенин билбей эле добуш берип жатабыз. Депутаттар бири-бирибизден сурап отурабыз азыр. Жок дегенде комитеттин корутундусун көрсөтүп же демилгечи айтып берип койбойсуңарбы. Кеттик деп эле кете беребизби?", - деди ал. Төрага Талант Мамытов мыйзам долбоору комитетте каралганын, коомдук талкууга коюлганын белгиледи. Ал эми парламент өкүлү Медер Алиев Адахан Мадумаровдон шоу жасабоону суранды. "Өткөндө социалдык тармакты карап отурсам активдүү колдонуучу "циркке барганда акча төлөйбүз, Жогорку Кеңештин депутаттарына да акча бериш керек элге шоу көрсөтүп жаткан" деп жазыптыр. Мен юрист болгондон кийин жакшы түшүнөм. Адахан Кимсанбаевич, өзүңүз регламентти билип туруп шоу кылып жатасыз. Ушунун эмне кереги бар?! Элге жагынайын деп "бул жерде акылсыздар отурат, бир гана сабаттуу бар" деп көрсөтүп жатканы өкүндүрбөй койбойт. Билесиз да, кантип билбейсиз? Уят да мунуңуз. Жаңы регламент менен эски регламентти билесиз. Эмне артист болуп жатасыз?
Жалал-Абад шаарында "Мээримдүү балаты" акциясы башталды. Бул тууралуу шаардык мэриядан билдиришти. Жалал-Абад шаарындагы ЮНЕСКО клубунун демилгеси жана Жалал-Абад шаардык мэриясынын колдоосу менен «Ариет» балдар чыгармачылык борбору Жаңы жылга карата «Мээримдүү балаты» аталышындагы кайрымдуулук акция уюштуруп жатат. Акциянын максаты мүмкүнчүлүгү чектелген жана ата-энесинин кароосунан ажыраган жана балдар үйүндө тарбияланып жаткан 28 балага майрамдык белек тартуулоо болуп саналат. Аталган акцияга ар бир жаран катыша алышат. Ал үчүн “Ариет” балдар чыгармачылык борборуна 25-декабрга чейин белектерди алып баруу зарыл. «Мээримдүү балаты» акциясы 25-декабрда “Ариет” балдар чыгармачылык борборунда жыйынтыкталып, белектер балдарга тапшырылат.
Бүгүн, 9-июлда “Ош” эл аралык аэропорту "Урал авиалиниялары" авиакомпаниясынын Санкт-Петербург-Ош багыты боюнча чартердик каттамын тосуп алды. Аталган каттам менен 184 Кыргыз жараны кайтып келди. Алардын арасында жаш балдар да бар. Бул тууралуу республикалык штабдан билдиришти. Каттам дүйнөдөгү коронавирус инфекциясынын жайылышынан улам чек аралардын убактылуу жабылышынан жана эл аралык жүргүнчү ташуучу авиа каттамдардын токтошунан улам чет өлкөдөгү Кыргыз жарандарын кайтаруу боюнча жүргүзүлгөн иштин алкагында, Кыргыз Республикасынын президенти жана өкмөттүн тапшырмасын аткаруу үчүн Орусия менен Кыргыз өлкөсүнүн тышкы саясий ведомстволорунун жетишилген макулдашууларын ишке ашыруунун алкагында ишке ашырылган. Бул каттамдагы жүргүнчүлөрдүн тизмеси өз ара ыкчам штабында Санкт-Петербург шаарында жашаган, Санкт-Петербург шаарындагы кыргыз диаспорасынын активисттеринен, кыргыз студенттеринин бирикмелеринен, Орусиядагы элчиликтин кеңсесинин жана Санкт-Петербург шаарындагы Кыргыз өлкөсүнүн Ардактуу консулдугунун кызматкерлеринен турган комиссия тарабынан түзүлгөн. Жүргүнчүлөрдүн тизмесин түзүү гуманитардык критерийлер боюнча Кыргыз жарандарынын жеке арыздарынын негизинде жүргүзүлдү.
Кыргыз өлкөсүнүн футболчусу Айдана Оторбаева 2018-жылдын май айында испаниялык "Мадрід CФФ" клубу менен келишим түзгөн . Бирок ал социалдык тармактагы баракчасына виза маселесинен улам Испаниядан кеткенин жазып чыкты. Оторбаева визанын жарактуу мөөнөтүн узартуу маселеси мындай чечим кабыл алууга мажбур кылганын белгилеген. "Менин жолум жеңил болгон жок. Ошондой болсо да "Мадриддеги" кароодон оң жооп алгам" , - деген ал. Футболчу Европага болгон сапары оор болгонун, жалгыз көп кыйынчылыктарды башынан өткөргөнүн кошумчалаган. "Мени Испанияда машыктыруучум, айрым кыздар да күтүшүүдө. Бизде ар дайым бир жол, тандоо болот. Испанияга виза ала албадымбы, демек, башка тарапка алам.
Баткен облусунун Кадамжай районундагы "Пүлгөн" чек ара өткөрмө бекетинде ээнбаштык кылган Өзбекстандын 2 жараны (кыз-келиндер) убактылуу кармоочу жайга киргизилди. Бул тууралуу порталына Баткен облустук ички иштер башкармалыгынын маалымат кызматынан билдиришти. "30-июль күнү саат 10:55 чамасында Кадамжай шаарынын “Пүлгөн” чек ара өткөрүү пунктунда Өзбекстандын чек арасынан Кыргыз өлкөсүнүн аймагына өтүү үчүн 3 Өзбек жараны CОВІД-19 илдетинин ПЦР-тестинин тактамаларын санитардык көзөмөл пунктунун кызматкерлерине сунуштаганда, алардын тактамалары Өзбекстан Республикасы тарабынан берилген лабораториялык тизмеде көрсөтүлбөгөндүктөн, аларга Кыргыз өлкөсүнүн аймагына өтүүгө мүмкүн эместигин эскертишкен. Аталган 3 Өзбек жараны чек ара кызматкерлерине баш ийбестен, жалпыга бирдей жүрүм-турум нормаларын одоно бузушуп, оозго алгыс сөздөр менен тилдешип, алардын мыйзамдуу талаптарына баш ийбестен бейбаштык аракеттерди жасашкан. “Пүлгөн” чек ара өткөрүү пунктунун кызматкерлеринин чакыруусу боюнча окуя болгон жерге Кадамжай РИИБинин милиция кызматкерлери барганда, алардын мыйзамдуу талаптарына баш ийбей, милиция кызматкерлерин уруп, колун тиштеп алган", - деп билдиришти облустук милициядан. Бул жагдай Кылмыштардын жана жоруктардын бирдиктүү реестрине 266-берене ("ээнбаштык, бийлик өкүлдөрүнө же болбосо коомдук тартипти коргоо боюнча милдеттерди аткаруучу башка адамдарга каршылык көрсөтүү") менен катталып, сотко чейинки өндүрүш иши башталган. Текшерүүнүн жүрүшүндө Өзбекстан Республикасынын 2 жараны убактылуу кармоочу жайына киргизилген.
"Эне тилге эки мүнөт" рубрикасынын бул жолку чыгарылышында адам аттарынын маанисине көңүл бурабыз. Себеби эл арасында адамдын тагдыры, келечеги анын атына жараша болот деген ишеним бар. Жусуп Баласагын атындагы Кыргыз улуттук университетинин профессору, филология илимдеринин кандидаты Ишенбек Султаналиевден Кыргыз өлкөсүнүн мамлекет башчыларынын атынын маанисин чечмелеп берүүнү сурандык. Аскар - араб тилинен которгондо "аскер", "армия" деген маанини берет. Бирок бул ысым көбүнчө кыргыздарга тиешелүү болуп, кыргыздарда көп коюлган ат. Бизде бул ат балага "аска зоодой, аскадай бийик, бекем адам болсун" деген тилек менен коюлуп келет. Курманбек - деген ысымдын эки түрдүү мааниси бар. Биринчиси "курман" Алла Таалага арнап курмандыкка чалуу. Башкача айтканда, Кудайдын жолунда курман болуудан кайра тартпаган, Кудай жолунда жүргөн киши болсун деп коюлушу мүмкүн. Дагы бир мааниси "курман майрамга" байланыштуу. "Курман" деген арабча, "байрам" деген түрк тилдүү сөз. Ага "бек" деген кыргыздын сөзүн кошушкан. Экинчи мааниси кыргыз элинин эпосундагы "Курманбек баатырдай эли-жерин коргогон баатыр болсун" деп коюшса керек. Роза - деген эл аралык ат. Бул европа элдеринде дагы абдан көп жолуккан ысым. Бизде роза гүлүндөй, назик, сулуу кыздардан болсун деген жакшы тилек менен коюшат. Алмазбек - "алмаз" бул кымбат баалуу, абдан бекем, курч кристалл түрүндөгү минерал таш. Кыргыздар балага бул ысымды ыйгарууда алмаздай бекем болсун деген тилек менен коюшкан. Ошондой эле өмүрлүү болсун, курч болсун, эч нерседен жалтанбасын, тартынбасын деген мааниде дагы бул атты тандашкан. Сооронбай - кыргыздарга тиешелүү ат. Орус тилине которгондо "утешение", "успокоение" дегенди билдирет. Мааниси - тынчтандыруу, көңүлүн жайгаруу. Мисалы, Алооке келет дегенде ыйлаган бала сооронду. Жакшы сөзү менен сооротот, жаман токмогу менен сооротот. Бизде бул ат көбүнчө бир окуяга байланыштуу коюлат. Алсак, бир жаманчылык болуп өткөндөн кийин төрөлгөн бала болсо, ушул жакшылыкка сооронуп калалы, алымсынып калалы деген мааниде ыйгарылган. Ал эми жакшылык болуп калса, оюндагысын кабыл кылуу, ыраазы болуу деген мааниде. Садыр - араб тилиндеги "садр" деген сөздөн алынган. Биринчи мааниси дин кызматкери, диний башчы дегенди билдирет.
Бүгүн, 9-майда Ысык-Көлдө Сүймөнкул Чокморов жана Үсөн Кудайбергеновдун жаркын элесине арналып өтүп жаткан эр эңиш боюнча республикалык турнирдин жеңүүчүлөрү аныкталды. Бул тууралуу Жаштар иштери, дене тарбия жана спорт агенттигинин маалымат кызматы билдирди. Чолпон-Ата шаарында өткөн турнирде жалпысынан 5 медалдар топтому ойнотулуп, жалпы 21 спортчу катышты. Ал эми турнирдин жалпы байге фонду 150 миң сомду түздү. 1-орун - 15 миң сом 2-орун - 10 миң сом 3-орун - 5 миң сом. Жеңүүчүлөрдүн тизмеси: 60 килограммга чейинки салмак ченинде: 1-орун – Жекшенбек Турдубаев , Нарын облусу 2-орун – Балбай Айдарбек уулу , Бишкек шаары. 3-орун – Урмат Калнурбеков , Талас облусу.
Атактуу аргентиналык футболчу Лионель Месси "Барселона" футболдук клубунан эч жакка кетпейт. Бул тууралуу "Спһэра Спорц" басылмасы өздүк булактарына таянуу менен жазып чыкты. Маалыматка ылайык, 33 жаштагы Месси мындай чечими тууралуу жакынкы убакыттарда билдирүү жасайт. Ошол эле учурда анын билдирүүсү даяр экендиги белгилүү болду.
Баткен облусунун аймактарында кырдаалдын кесепетинен 136 турак үй жана 84 объектке зыян келтирилген. Бүгүнкү күндө атайын комиссия түзүлүп чыгымдар такталууда. Бул тууралуу Өзгөчө кырдаалдар министрлигинин басма сөз кызматы билдирди. Белгилүү болгондой, жарандарга жалпысынан жеткирилген гуманитардык жардамдын болжолдуу салмагы 967 тонна, анын ичинен 834 тонна таратылды. Кампага чогулган гуманитардык жардам 134 тонна. Мындан тышкары, жарандар тарабынан зыянга учураган аймактарга түз жеткирилген гуманитардык жардамдардын болжолдуу салмагы 694 тонна. Гуманитардык жардамдарды ӨКМ тарабынан жүктөө, түшүрүү жана жерине жеткирүү иштерине 120 куткаруучу жана 17 бирдик автотехника тартылган. " Баткен районунун Миң-Булак, Үч-Төбө, Таш-Тумшук, Көк-Таш, Ак-Сай, Көк-Терек, Орто-Боз, Самаркандек айылдарынан Өзгөчө кырдаалдар министрлиги тарабынан 14361 жаран эвакуацияланып, Баткен шаары, Бужум, Чек, Жаңы-Жер, Ак-Турпак, Кара-Булак, Чоң-Кара, Рават айылына жайгаштырылган. Лейлек районунан Борбордук, Интернационал, Арка, Саада, Максат, Достук айылдарынан 26288 жаран эвакуацияланып, Сүлүктү, Исфана шаарларына, Кара-Булак, Коргон, Самат, Булак-Башы, Маргун, Кулуңду айылдарына жайгаштырылган. Жалпы Баткен облусу боюнча 40649 жаран эвакуацияланган", - деп жазылган маалыматта. Эвакуация иштерине тартылган күч каражаттар: - КР ӨКМ–16 бирдик техника, 214 кызматкер; - Автотранспорт кызматынан – 60 спринтер - 60 кызматкер;
Министрлер кабинетинин төрагасы Акылбек Жапаров Казакстандын биринчи президенти - Эл башы Нурсултан Назарбаев менен жолугушту. Бул тууралуу министрлер кабинетинен маалымдашты. "Акылбек Жапаров жана Нурсултан Назарбаев эки тараптуу кызматташтыктын бир катар маселелерин талкуулады, өзгөчө басым соода-экономикалык тармактагы маселелерге, атап айтканда эки өлкө ортосундагы товар жүгүртүүнү кеңейтүү маселесине жасалды. Биринчи президент - Эл башы Нурсултан Назарбаев белгилегендей, биздин өлкөлөр ортосундагы мамилелер бир туугандык жана коңшулук принциптерге таянат", - деп жазылат билдирүүдө.
Бүгүн, 21-июлда Ысык-Көл облусунун Чолпон-Ата шаарында “Алтай цивилизациясы жана Алтай тектүү элдер" эл аралык форуму уланууда. Форумдун иши 3 секцияда талкууланууда. 1. Заманбап алтаистика: Методология жана теориясы. 2. Тарых, археология жана этнография. 3. Лингвистика. Аталган 3 багытта Алтай тектүү элдердин окумуштуу, илимпоздору тармактык изилдөөлөрдүн тегерегинде талкуу жүргүзүп жатышат. Эскерте кетсек, аталган форум өз ишин 20-июлда Бишкектен баштаган.
Чүй жогорку чыңалуудагы электр тармактары ишканасы күз-кыш мезгилине даярданууда. Бул тууралуу "Кыргызстан улуттук электр тармагы" ААКтан билдиришти. Маалыматка ылайык, Чүй жогорку чыңалуудагы электр тармактары ишканасынын адистери тарабынан алдыдагы күз-кыш мезгилине даярдык көрүү алкагында жана андан ийгиликтүү өтүү үчүн 7 ай ичинде төмөнкү иштер аткарылды: көмөк чордондордун 255 даана көлөмдөгү жабдууларын капиталдык оңдоо; көмөк чордондордун 2313,85 даана көлөмдөгү жабдууларын, 731 чакырым узундуктагы аба чубалгыларын (АЧ) учурдук оңдоо. Капиталдык курулуш боюнча аткарылган иштер: "Манас", "Бирдик" көмөк чордондорунда 110-35-10 киловатт күчтүк жабдууларды алмаштыруу менен трансформаторлордун кубаттуулугу көбөйтүлдү; "Аламүдүн" көмөк чордонунда сырттан себил бөлүштүрүүчү түзмөктү (ССБТ) алмаштыруу иштери жүргүзүлүп жатат; "Молодогвардейская" көмөк чордонунда киргизме чөнөк орнотулду; 7 көмөк чордондо аккумулятордук батареялар алмаштырылды. Муну менен катар 7 көмөк чордондо 110 киловатт аша чыңалууну чектегичтер (АЧЧ) алмаштырылды. Электр берүү чубалгыларында обочолоткучтарды алмаштыруу боюнча көлөмдүү иштер жүрүп жатат. Азыркы учурда иш жүзүндө 11 миң 681 обочолоткуч алмаштырылды башкача айтканда, 86 жарым пайыз, ошондой эле "Ак-Суу-Сокулук" 110 киловатт аба чубалгысында 17,2 чакырым узундуктагы зым чоңураак кесилиштеги зымга алмаштырылууда.
Маркум Камила Дүйшөбаева менен Калыбек Элтуйбасов алгач кандай максатта жана качан жолугушканы белгилүү болду. Элтуйбасовдун жактоочусу Улан Жумаковдун айтымында, алар 2013-жылы жолугушкан. "Элтуйбасов менен Дүйшөбаева биринчи жолу 2013-жылы жолуккан. Менин билишимче, кыз андан жумуш сураган. Андан кийин 2014-жылдын 10-мартында жолугушкан. Камила ага телефон чалып акча сураган, ал акчаны алып келип берген. Андан кийин жолугушкан эмес ", - деди жактоочусу. Анын айтымында, Камила Дүйшөбаева Элтуйбасов менен жолуккан соң өз үйүнө барып түнөгөн. Эскерте кетсек, кечээ, 3-июлда маалым болгондой, Камила Дүйшөбаеванын өлүмү боюнча ишти иликтөөгө тоскоолдук жараткан деген айып менен Калыбек Элтуйбасовду камакка алуу чечими чыккан. ИИМдин маалыматына караганда, Элтуйбасов өлкө аймагынан чыгып кеткен. Ошол себептен ага издөө жарыяланган болчу. Маалымат үчүн: Белгилүү болгондой, 2014-жылдын 10-мартында 19 жаштагы студент Камила Дүйшөбаева Бишкек шаарынын Достук кичи районундагы үйүнөн эртең менен чыгып, ошол боюнча кайрылып келген эмес . Туура бир жумадан соң 17-мартта анын сөөгү Байтик айылынын чекесинен табылган . К.Дүйшөбаеванын өлүмү боюнча Кылмыш-жаза кодексинин "адам өлтүрүү" беренесинин негизинде кылмыш иши козголуп, 1500дөй киши суракка алынган .
Кечээ, 6-декабрда Чаткал районундагы “Эти Бакыр Терек-Сай” ЖЧКсынын тегерегинде түзүлгөн кырдаал боюнча Ички иштер министрлигинин маалыматы угулду. Депутат Аида Касымалиева Чаткалдагы кен казуу иштериндеги кырдаал мурдатан эле ириңдеп келе жаткандыгын айтты. Ал мындай кырдаал район акими менен облус жетекчиси элге түшүндүрүү иштерин жүргүзө албагандыгынан улам болуп жаткандыгын белгиледи. Депутат Азиз Турсунбаев Терек-Сайдагы окуя боюнча ким күнөөлүү болсо мыйзам алдында жооп бериши керектигин билдирди.
Депутат Тазабек Икрамов өлкөдө тамеки тарта турган атайын жайлар болушу керектигин айтты. Бул тууралуу ал бүгүн, 2-декабрда Жогорку Кеңештин комитетинин жыйынында билдирди. "Кошуна мамлекет Казакстанда атайын тамеки тарта турган жай бар экен. Бизде көчөгө чыксак аялдар, эркектер тамеки тартып кетип жаткан болот. Кичинекей балдар менен көчөдө жүрүү мүмкүн болбой калды. Атайын тамеки тарта турган жай болушу шарт. Түкүрүккө салыштырмалуу тамеки тартууга тыюу салган оңой болсо керек ", - дейт Икрамов. Депутат Таабалды Тиллаев атайын тамеки тартуучу жай болушу зарыл экенине токтолду.
Жогорку Кеңештин 31-марттагы жыйынында вице-спикер Алтынай Өмүрбекова камакка алынган Жол-патрулдук милициясынын башчысы Зумрад Жанабаевага колдоо көрсөтүүгө кесиптештерин чакырды. Өмүрбекованын айтымында, парламент бул маселени өз көзөмөлүнө алыш керек. "Сотко, прокуратурага ишеним төмөн болгондуктан, жарандар депутаттарга кайрылып жатышат. Кайрылуулардын 70 пайызы соттордун чечимдерине байланыштуу. Жанабаева жакшы кадр, ал офицер айым. Мен аны принципиалдуу мыкты кызматкер катары жакшы тааныйм. Биз айымдар форуму тарабынан ага колдоо көрсөтүшүбүз керек. Аны кызматтан кетирүүгө айрым күчтөр болушу мүмкүн" ,- деди Өмүрбекова. Эскерте кетсек, 24-март күнү саат 23:30 чамасында Октябрь райондук прокуратурасынын кызматкерлери тарабынан З.Жанабаева ага карата козголгон кылмыш ишинин негизинде кармалган. 26-мартта Бишкектин Биринчи Май райондук соту аны 2016-жылдын 17-апрелине чейин СИЗОго отургузуу боюнча токтом чыгарган.
Боорунан жабыркаган телеалпаруучу, ырчы Назира Кадыевага Түркияда операция жасалды. Хирургиялык кийлигишүүдөн кийин Назира айымдын абалы, дарылануусу тууралуу билдик. Буюрса, кийинки аптада өлкөгө кайтып келерин айткан алып баруучу буларга токтолду. "Биринчи жолу боорумда шишик бар экенин укканда эшикке чыгып кайда баратканымды билбей ыйлагам. Балдарым жаш деп ойлодум. Мындай учурларда балдарыңды, жакындарыңды ойлойт экенсиң. Үйдөгүлөр өтө оор кабыл алышты. Томографиялардан өттүм, дарыгерлер шишикти тез арада алып салуу керек деген чечим чыгарышты. Жакшы хирург издеп калдык. Кыргыз дарыгерлери Эркин Исмаилди сунушташты. Ал күчтүү онколог, трансплантолог, Түркиядагы "Ажибадем" клиникасында көп жылдан бери эмгектенет экен. Операция жасап шишикти алып салды, Кудай жалгап, метастаз жок, башка органдарымды да тартып таза дешти. Сүйүнгөнүмдөн ыйладым. Бул жакта медицина, туризм аябай өнүккөн да, ошол себептен мен үчүн хирург маанилүү эле. Кудайыма шүгүр, элдин бата, тилек, колдоосу менен жакшы болуп баратам. Буюрса, кийинки аптада өлкөгө кайтабыз. Менин жанымда жолдошум Улан бар. Ал Анкарадагы полиция академиясын аяктаган, түркчө жакшы билет. Ошол себептен "өзүм алып барып келем" деп жанымда жүрөт" , - дейт ал. Белгилей кетсек, Назира Кадыева буга чейин боорунда шишик бар экенин, операция Түркия же Индияда жасаларын айткан .
Чүйдө атасынын өлүмүнө айыпталган жаран 18 жылга соттолду. Бул тууралуу бүгүн, 16-февралда порталына Чүй облустук сотунан билдиришти. Маалыматка караганда, тиешелүү чечимди Сокулук райондук соту 2016-жылдын 2-ноябрында чыгарган. Ага ылайык, Руслан "адам өлтүрүү" беренеси менен күнөөлүү деп табылып, 18 жылга кесилген. Айта кетсек, окуя 2016-жылдын 6-апрель күнү Военно-Антоновка айылында болгон.
Өлкө боюнча бир сутканын ичинде 25 өрт кырсыгы катталды. Бул тууралуу бүгүн, 11-сентябрда Өзгөчө кырдаалдар министрлигинин басма сөз кызматы билдирди. Маалым болгондой, Бишкек шаарында 4, Чүй облусунда 8, Ош облусунда 5, Ош шаарында 1, Талас облусунда 1, Нарын облусунда 2, Жалал-Абадда 2, Баткенде 1, Ысык-Көл облусунда 1 өрт кырсыгы катталган. "Аламүдүн районуна караштуу Арчалы айылындагы үйлөрдүн биринин короосунан Мерседес-Бенц 210 үлгүсүндөгү унаасы жана бастырмада жыйылган 1 миң түк чөп күйүп кетти. Учурда өрттүн келип чыгуу себеби аныкталууда", - деп айтылат маалыматта.
Бүгүн, 1-ноябрда кыргыз эстрада ырчысы Нияз Абдыразаков 28 жашка толду. Ырчыны туулган күнү менен куттуктап байланышка чыкканыбызда, ыраазычылыгын билдирип буларга токтолду. "Маанайым абдан жакшы. Туулган күнүм кадимки күндөрдөй эле өтүп жатат. Азыркы учурда иш үстүндө отурам. Ал эми бүгүн кечинде досторум менен эс алуучу жайлардын бирине барып тамак ичип, сүйлөшүп отуруп тынч эле өткөрөм", - дейт ырчы. Белгилей кетсек, Нияз Абдыразаков 1990-жылы 1-ноябрда Баткен облусунун Кызыл-Кыя шаарында туулган. Ырчы Ильяз Абдыразаковдун бир тууган иниси. Учурда бойдок, 1 кыздын атасы. Репертуарындагы ырлары "Кайрылбаймын", "Сени сагынганда" , "Кыздар, ай" , "Таене" , "Келинчек" жана башкалар. Нияз Абдыразаков ушул жылдын март айында буга чейин үйлөнүп ажырашканын, ал тургай 5 жаштагы кызы бар экенин жашырып жүргөнүн коомчулукка жарыялап, табышмактуу сырын ачкан. "Мен 22 жашымда, жубайым 18 жашында баш кошконбуз. 1 жарым жыл чогуу жашап, балалуу болгондон кийин ажырашып кеттик. Жылдызыбыз келишпей калдыбы же жаштык кылдыкпы, айтор түшүнбөстүктөр болуп кетти. Жарашууга даяр болчумун, бирок жубайымдын алдына барып "жарашалы" деп айткан жокмун. Ал оюм ичимде эле калып кетти. Ата-энем да жарашып алгыла деп айтты. Тагдырыбыз бир эмес окшойт, кайрадан чогуу боло албай калдык. Азыр кызым Дияра 5 жашка чыкты. Таене, таятасынын тарбиясын алып жүрөт. Кызым экөөбүз байма-бай жолугуп, көрүшүп, сагынычыбызды таратып турабыз" , - деген ырчы.
20-сентябрда төрөлгөн адамдар табиятынан камкор, түшүнүктүү болушат. Булар жакын адамдарынын көйгөйлөрүнө дайыма кызыкдар болуп, колунан келген жардамын берүүгө ашыгышат. Бул күнү төрөлгөн адамдар кандай кырдаал болбосун андан чыгып кетүүнүн жолун таба билишет. Алар үчүн каржы жааты, акча жашоосунда маанилүү ролду ойнойт. Ошол себептен алдыга койгон максатына жетүү үчүн колунан келген аракетин кылат. Ушул күнү жарыкка келген адамдар үчүн ички сезимин билдирүү оңой болгону менен, өнөктөшүнө берилүү менен мамиле кылуусу, ага ишеним артуусу көп убакытты талап кылат. Ошол эле учурда алар сүйүктүүсүнүн ишенимине кирип, узак убакытка бирге болуусу үчүн болгон аракетин кылат. 20 санынын алдында төрөлгөндөр жакын адамдары үчүн абдан камкор болушат. Булар көбүнчө башкаруу кызматында ыктыярдуу өкүл болуп иштеп, ийгилик жарата алышат. Материалдык байлык булар үчүн экинчи орунда турат. Жасап жаткан ишине түшүнүү менен мамиле кылып иштейт, бирок ошол эле учурда ар бир иштин акысын алууну да билишет.
АКШнын мурдагы президенти Дональд Трамп жаңы шайланган президент Жо Байденге арнап Ак үйдөн кетип жаткан учурда кат таштап кетти. Бул тууралуу дүйнөлүк басылмалар жазып чыгышты. "Жо,сен билесиң мен жеңгем", - деп жазып калтырган Трамп. Дональд Трамп катты президенттин кабинетиндеги столдун үстүнө таштап кеткен. Өз кезегинде Меланья Трамп дагы Жо Байдендин жубайына кат жазып таштаган.
Акыркы 2-3 ай аралыгында Жогорку Кеңеш мурунку калыбын өзгөртүп, чуулгандуу иштердин, коррупциялык иштердин бетин ачкан ордого айланды. Бул нерсеге коомчулуктун да көңүлү бурулду, коомдо Жогорку Кеңешке карата ишеним, үмүт пайда болду.  порталынын "Коомчулук Жогорку Кеңештен эмнени күтүүдө?" деген соболуна саясат таануучу Даниел Кадырбеков төмөнкүдөй жооп берди. Ал коомчулук Жогорку Кеңеш өз милдеттерин так аткаруусун гана каалай турганын жана ошол эле мезгилде коом өзү да парламентке колдоо көрсөтүшү керектигин белгиледи. "Чынында парламент акыркы 1-2 ай аралыгында активдүү иш алып барууда. Коомчулук парламенттен өзгөчө эч нерсе деле күткөн жок, болгону өзүнүн функциясын так аткаруусун каалайт. Алардын милдеттери өкмөттүн ишин көзөмөлдөө, мыйзам кабыл алуу, мыйзамдарды өзгөртүү, коомдогу чоң көгөйлөрдү, маселелерди талкуулоо жана бюджет салык маселелерин көзөмөлдөө жана аныктоо. Парламент президентке көз каранды болбой өзүнүн ишин толук аткара алат дегенден бир аз алысмын, себеби парламентке келген депутаттардын жолун карап көрсөк, алар бизнесин коргош үчүн келген. Биз келечекте парламент көз карандысыз болуп, өз милдеттерин толук аткаруусун кааласак, шайлоо маселелерин аныкташыбыз керек. Байлар менен бизнесмендердин келип өзүнүн кызыкчылыгын коргоосуна жол бербей, элдин көйгөйүн көтөргөн чыныгы эл өкүлдөрүнүн келишин камсыздашыбыз керек. Ошол эле учурда ушундай бийлик алмашуу учурунда коомчулук парламентке колдоо көрсөтүшу керек, себеби коомдун колдоосу менен гана парламентте өзүнүн көз карандысыздыгын сактап калуу мүмкүнчүлүгү бар жана президенттин, өкмөттүн ишин көзөмөлдөгөнгө аракет кылат. Андай кылбасак Алмазбек Атамбаев сыяктуу эле Сооронбай Жээнбековдо деле бул парламентти "өз чөнтөгүнө салып алуу" жолдору бар. Биздин өлкөдө системдүү түрдө эч нерсе өзгөргөн жок, ошол себептен парламентке коомдун колдоосу күчтүү болуш керек", - дейт Кадырбеков.
Коңшу Казакстанда 980 адамдан коронавирус аныкталды. Бул тууралуу казакстандык басылмалар жазып чыгышты. Маалыматка ылайык, 478 адам вирустун симптомдорун алып жүрүүчүлөр болсо, 502си ооруну симптомдору жок алып жүрүүчүлөр. Казакстанда коронавирус жуктуруп алгандардын жалпы саны 96 миң 922ге жетти.
7-мартта төрөлгөндөр өжөр, өзүнө ишенген адамдар. Алдына киши салдырбоо үчүн бардык күчүн жумшайт. Баштаган ишин жарым жолдон таштап артка кайтуу же башка нерсени тандап кетүү булар үчүн жат көрүнүш. Ошондой эле акылдуу, чыгармачылыкка жакын болгондуктан коомдук, мамлекеттик иштерге да активдүү катышуу менен бирге үй-бүлөсүнүн тирөөчү, жакын адамдарына үлгү боло алышат. Булар интуициясына ишенишет, ишинен ийгилик жарата аларын алдын ала сезип, ар бир ишти ойлонуп жасоого аракет кылат. Бул күнү төрөлгөндөр жеке мамиледе романтикага жакын, сыпайы, түшүнүктүү өнөктөш боло алышат. Сүйүү менен жашап, жакын адамына камкордук жана бардык жактан колдоо керек экенин билишет.
Бүгүн, 20-мартта Бишкек шаарынын Ленин райондук сотунда экс-мэрлер Кубанычбек Кулматов менен Албек Ибраимовго козголгон кылмыш иши боюнча соттук отурум өтүүдө. Өткөн сот отурумунда болгон көйгөйлөр бүгүн да кайталанды. Соттук отурум өтүп жаткан зал тар болгондуктан киши батпай айрым журналисттер жана экс-мэрлердин тарапташтары залга кирбей калды. Залга кирип кеткендердин айрымдары киши көп болгондуктан дем жетпей жатканын айтып, сыртка чыгууда. Өткөн сот отурумунда айыпталуучулардын жактоочусу Сергей Слесарев сот отурумун өткөрүү үчүн эч кандай тиешелүү шарттар каралбаганына нааразы болгон. Окуянын чоо-жайына кайрылсак: Кубанычбек Кулматовго карата 2018-жылдын май айында "коррупция" беренеси боюнча кылмыш иши козголуп , июнь айында камакка алынган . Ал Бишкек шаарынын мэри болуп турган кезде Калыс-Ордо конушундагы мектеп жана бала бакчага бөлүнгөн акчаны мыйзамсыз колдонгон деп айыпталууда. Албек Ибраимовго карата 2018-жылдын май айында “ишенип берилген мүлктү ыйгарып алуу же жок кылуу” беренеси боюнча кылмыш иши козголуп , бул иш экс-мэрдин “Дастан” ишканасын жетектеп турган мезгилге байланыштуу экендиги айтылган. Июль айында ал ушул эле кылмыш ишинин негизинде камакка алынган . Кийинчерээк Ибраимовго карата “коррупция” беренеси боюнча жаңы айып угузулган . Анда ал Бишкек шаарынын түштүк аймагында жайгашкан муниципалдык жер тилкелерин мыйзамсыз сатууга айыпталууда. Ушул жылдын 6-мартынан тартып Кулматов менен Ибраимовдун иштери бириктирилип, сотто карала башталды .
Урматтуу кардарлар, "Бакай Банктын" күрөөсүз эле төмөндөтүлгөн үстөк пайызда же узартып төлөө жолу менен МэгаСторэ сатуу жана тейлөө борборлорунан уюлдук телефон, планшет, түрдүү аксессуарлар жана башка товарларды насыяга алуу мүмкүнчүлүгү түзүлдү. Смартфондорду насыяга алуунун жол-жобосу: Насыянын валютасы - сом; Сумма - 5 миңден баштап 100 миң сомго чейин; Мөөнөтү - 18 айга чейин; Үстөк пайызы - жылына 28 пайыз; Пайдалуу үстөк пайызы - 31,71 пайыз; Баштапкы төлөм талап кылынбайт; Чечим бир нече мүнөт ичинде кабыл алынат. Смартфондорду узартып төлөө менен алуунун жол-жобосу: Насыянын валютасы - сом; Сумма - 5 миңден баштап 100 миң сомго чейин; Мөөнөтү - 3-6 айга чейин; Үстөк пайызы - жылына 0 пайыз; Баштапкы төлөм талап кылынбайт; Чечим бир нече мүнөт ичинде кабыл алынат. Керектелүүчү документтер: * Паспорт; * Маяна алып иштегендер - иштеген жеринен акыркы 6 айдагы айлыгын тастыктаган аныктама, айлык маянасынын эсептелгендиги боюнча банктан көчүрмө; * Банк аркылуу пенсиясын алган пенсионерлер - акыркы 6 айда пенсиясы которулгандыгы боюнча банктан атайын аныктама жана кепилдик берүүчү бир адам болушу керек. Арыз жазып "Бакай Банк" аркылуу насыя алуу иш күндөрү саат 10:00дөн 17:00гө чейин республиканын бардык аймактарындагы Мэгасторэ тейлөө жана сатуу борборунда жүргүзүлөт. "Мэга Рассрочка" керектөөчү насыясы мобилдик оператор МэгаCом менен биргеликте иштелип чыккан. МэгаСторьдо смартфондордун түрү абдан көп болгондуктан, эң эле талабы күчтүү кардар да өзүнө ылайыктуу телефонду таба алат. Аталган жайда Хіаомі, ЛГ, Һуаwэі, Самсунг, Апплэ, Олміо, Һонор, Флы жана башка бренддердин смартфондору, аксессуарлары бар. Кененирээк маалыматтарды, уюлдук телефондон 6111 кыска номерине, WһацАппьтан +996554006111 номери аркылуу билсеңиз болот. Мындан тышкары, www.бакаі.кг. сайтында дагы толук маалыматтар камтылган. "Бакай Банк" ААКсы - 20 жылдан ашык мезгилден бери Кыргыз мамлекетинин жашоочуларына финансылык кызматтын кеңири түрүн көрсөтүп келе жатат.
Мамлекеттик курулуш агенттигинин басма сөз кызматынан билдиришкендей, Баткен шаарындагы жаңы мектептин курулушу 90 пайызга аяктады. Маалыматка ылайык, жаңы окуу жайы жакында пайдаланууга берилет. Учурда сырткы жасалгалоо иштери жана көрктөндүрүү иштери жүргүзүлүүдѳ. Мектеп 375 окуучуга ылайыкталган, бул калктуу конушта 700 окуучуга чейин окутууну камсыз кылууга мүмкүндүк берет. Анда долбоор боюнча окуу корпусу, галерея, ашкана, спорттук зал, актовый зал, ошондой эле жабдылган химия, физика, информатика класстары курулууда. Курулуш иштери 2020-жылы Сауд өнүктүрүү фондунун насыялык каражатынын эсебинен башталган.
Жогорку Кеңештин бир катар депутаттарынын эртең Баткенге барары күтүлүүдө. Бул тууралуу Жогорку Кеңештин маалымат кызматынан кабарлашты. "Депутаттар кырдаалды жөнгө салуу боюнча бир катар сунуштарды беришти. Баткен облусунда түзүлгөн кырдаалга байланыштуу Бишкектеги жумуш орундарында болуп, зарыл учурда кеңешмеге чогулуу үчүн алар 3-7-майда региондордо шайлоочулар менен иштөө жөнүндөгү токтомду жокко чыгарышты. Бир катар депутаттар эртең Баткен облусуна барышары күтүлүүдө", - деп жазылат билдирүүдө. Төрага Талант Мамытов баштаган Жогорку Кеңештин депутаттары Жогорку Кеңеш мыйзам чыгаруу деңгээлинде Баткен облусунда түзүлгөн кырдаалды жөнгө салуу үчүн шашылыш чараларды көрүүгө даяр экендиктерин билдиришти.
"Мамлекеттик ооруканада иштеген дарыгерлерге менчик ооруканаларга иштегенге тыюу салуу боюнча сунушун беребиз", - деп бүгүн, 31-майда Жогорку Кеңештин комитеттин жыйынында саламаттыкты сактоо жана социалдык өнүктүрүү министри Алымкадыр Бейшеналиев билдирди. Депутат Бурун Аманова : "Менчик ооруканалар мамлекеттик ооруканаларга караганда жакшы иштейт. Ошол эле дарыгерлер иштейт да", - дейт. Бейшеналиев: "Биз дагы күрөшөлү деп жатабыз. Ким мамлекеттик ооруканада иштесе, менчик ооруканада иштебеш керек" , - деди. Депутат: "Чектөө коюу туура эмес деп эсептейм. Медициналык аппараттарды мамлекеттик ооруканага алыш керек.
Кыргызгидромет борбору март айына карата аба ырайынын божомолу туурасында маалымат берди. Ага ылайык, март айында Чүй облусунда: Абанын айлык орточо температурасы климаттык норманын чегинде болуп, +4…+6 градус жылуу, тоо этектеринде жана Кемин өрөөнүндө 0…+2 градус суук болушу күтүлөт. Ай ичинде абанын температурасы түнкүсүн 0…-5 градус сууктан +2…+7 градуска чейин жылыйт. Күндүз абанын температурасы +5…+10 градустан +17…+22 градуска чейин жылуу болушу божомолдонууда. Кээ бир күндөрү -3 градуска чейин суук болот. Кемин өрөөнүндө жана тоо этектериндеги райондордо абанын температурасы түнкүсүн -3…-8 градус суук, күндүз +3…+8 градустан +12…+17 градуска чейин жылуу болуп өзгөрүлүп турушу ыктымал. Айрым күндөрү 0…-5 градуска чейин суук жүрөт. Жаан-чачындын айлык көлөмү нормага жакын болушу айтылды. Талас облусунда: Абанын айлык орточо температурасы климаттык норманын чегинде болуп, +2…+4 градус жылуу болушу ыктымал. Ай ичинде абанын температурасы түнкүсүн -2…-7 градус сууктан +1…+6 градуска чейин жылуу болсо, күндүз +5…+10 — +17…+22 градус болуп улам өзгөрүп турушу мүмкүн. Кээ бир күндөрү -3 градус сууктан +2 градуска чейин жылышы ыктымал. Жаан-чачындын айлык көлөмү нормага жакын болушу божомолдонууда. Ош, Жалал-Абад, Баткен облустарында: Ош менен Баткенде абанын айлык орточо температурасы климаттык норманын чегинде болуп, +6…+8 жылуу, тоо этектериндеги райондордо +4…+6 градус жылуу болушу күтүлөт. Жалал-Абадда +7...+9 градус жылуу болору божомолдонду. Ай ичинде абанын температурасы түнкүсүн -1 градус сууктан 10 градуска чейин жылуу болсо, күндүз абанын температурасы +9…+14 градустан +25 градуска чейин жетип, күн ысышы ыктымал. Тоо этектериндеги райондордо ай ичинде абанын температурасы түнкүсүн -3…-8 градус сууктан +15…+20 градуска чейин жылып, абанын температурасы өзгөрүлүп турат. Жаан-чачындын айлык көлөмү нормадан арбын болушу күтүлөт. Ысык-Көл облусунда: Абанын айлык орточо температурасы климаттык норманын чегинде болуп, +1…+3 градус жылуу болушу божомолдонууда. Ай ичинде абанын температурасы түнкүсүн -1…-6 градус сууктан +1…+6 градуска чейин жылып, өзгөрүп турат. Чыгышында айрым түндөрү -5…-10 градуска чейин муздашы ыктымал. Күндүз абанын температурасы +1…+6 градустан +9…+14 градуска чейин жылыйт. Жаан-чачындын айлык көлөмү нормага жакын болушу ыктымал. Нарын облусунда: Абанын айлык орточо температурасы климаттык норманын чегинде болуп, 0…-2 градус суук, Кочкор районунда 0…+2° жылуу болушу күтүлүүдө. Ай ичинде абанын температурасы түнкүсүн -7…-12 градус сууктан +2 градуска чейин жылуу болот. Бирок кээ күндөрү абанын температурасы -13…-18 градуска чейин төмөндөшү мүмкүн. Күндүз абанын температурасы 0…+5 градустан +9…+14 градуска чейин жылыйт деп божомолдонууда. Ат-Башы районунда абанын температурасы түнкүсүн -3…-19 градуска чейин жетсе, күндүз +11 градуска чейин жылуу болуп өзгөрүлүп турат.
Кыргыз улуттук курама команданын жана "Дордой" футболдук клубунун дарбазачысы Кутман Кадырбеков жүрөгүнө жасаткан операциядан кийин алгачкы жолу оюнга чыкты. Бул тууралуу "Дордой" футбол клубунун басма сөз кызматы билдирет. Маалыматка ылайык, 3-август күнү "Дордой" - "Илбирс" жолдоштук беттешинин экинчи таймында Кадырбеков оюн талаасына чыккан. Беттеште 3:1 эсебинде "Дордой" жеңишке ээ болгон.
Буга чейин орусиялык интернет колдонуучу Варя Борцова өзүнүн социалдык тармактагы баракчасына таасирдүү окуясын бөлүшкөн. Анда ал чет элден Москва шаарына учуп келип, үйүнө жеткирип барган таксисттин унаасына сумкасын унутуп калганын, буюмун кайтаруу үчүн ал жигит суукка карабай үйүнүн алдында 8 саат күтүп турганына ыраазы болгонун жазган. Сумкасында көп суммадагы акчасы жана документтери болгон. Борцова окуядан кийин ал таксист ким экенине кызыгып, издөөгө киришкен. Ал Чүй облусундагы Асыл-Баш айылынын 30 жаштагы Кайрат Тентимишев деген тургуну болуп чыкты. Кайрат Тентимишевдин мындай аракети интернетте кызуу колдоого алынып гана тим болбостон, орусиялык, казакстандык басылмаларга жазылууда. Бүгүн, 20-ноябрда Кайрат Тентимишев 'ге окуя боюнча маек курду. - Москвада кардарыңыздын унутуп койгон капчыгын кайтарып берүү үчүн 8 саат күткөн окуяңызды баяндап берсеңиз? - Окуя 14-ноябрь күнү болгон. Анда таңкы саат 5те унаама "Шереметьево" аэропортунан бир кызды салып Москва шаарына жеткиргем. Үйүнө жеткенден кийин бир аз жүрүп барып, арткы олтургучту карасам унутуп койгон сумкасын көрдүм. Кайтарып берүү үчүн ал кирип кеткен көп кабаттуу үйдүн алдына барып күтүп турдум. Ал жерден ары-бери өткөндөрдөн сураштырсам тааныбайт экен. Телефону да жок. 8 саат дегенде мен жеткирген кыз сыртка чыкты. Көзүнө жаш алып, кучактап ыраазычылык айтты. Сумкасын кайтарып берип, күндөгүдөй эле жумушумду улантып кетип калгам. Эмнеге мынча талкуу жаратканын түшүнбөй турам. Менин ордумда башкалар болсо деле ушул нерсени жасамак деп ойлойм. Ал күндү мен өзгөчө күн деп эсептебейм. Сумканын ээси табылганына сүйүнүп эле жолумду улап кеткем. - Эмне үчүн 8 саат күттүңүз, жумушка кетип калуу оюңузга келдиби? - Кетип калуу тууралуу ойлогон деле жокмун. Кыргыз экенимди айтып, жолдо бир аз сүйлөшүп калган элек. Кетип калсам бүтүндөй кыргыз эли жаманатты болмок. Балким, “сумкамды алып кеткен бойдон кыргыз таксист дайынсыз” деп жамандап жазмак. Үйүнө кирип барууну ойлоп, кайра оюмдан кайттым. Анткени орустар үйүнө эмес, короосуна киргизишпейт. 50дөй батирдин баарынын эшигин каккылап, жашоочулардын тынчын алсам туура болбой калмак. - Ал кардарыңыз биздин сайтка берген маегинде сиздин бул аракетиңизди жакшы сыпаттаган. Өзүңүзгө жолукканда ыраазычылыгын кантип билдирди? - Ыраазычылык катары 5000 рубль акча берди. 8 саат убактымды коротуп иштесем деле, балким, ошончо акча тапмакмын. Андыктан ал күндөгү убактым текке кеткен жок деп эсептесек да болот. Эртеси күнү кардарым Варя Борцова мен иштеген компаниядан телефонумду таап, байланышка чыкты. Дагы бир жолу ыраазычылыгын айтып, "менин телефонумду сактап кал, мындан кийин үй-бүлөбүз менен катышып туралы" деди. Мен номерин сактабай калыптырмын. Эми чалса сактап алып, катышып турабыз деген ойдомун. - Канча жылдан бери Орусияда жүрөсүз жана бул аралыкта эмне иш менен алек болдуңуз? - Өткөн жылдын декабрь айында келгем. Башында 2 ай ири маркеттердин биринде кассир болуп иштедим. Андан кийин такси кызматына айдоочу болуп жумушка орношком. Ошондон тарта ушул жумушту аркалап келе жатам. - Орусияда жүргөн башка мекендештердин жагымсыз иштерге барып жатканы сизди кандай ойлорго түртөт? - Негизи эле бирөөлөрдүн жашоосуна кызыкпаган жанмын. Орусияда жагымсыз иштерге барган мекендештерим тууралуу дээрлик уккан эмесмин. Менин оюмча, жаман иштерден ордуна жакшы жагы менен элдин оозуна алынган мекендештерибиз басымдуулук кылат деп ойлойм. Бул жакта эмгектенип жүргөн жердештерибиз кыргыз экенин унутпаса, ар бир кылган иши бүтүндөй кыргыз элинин бетине көө жабат же даңктайт экенин эстеп жүрсө деген тилегимди айтар элем. - Кыргыз жеринде жүргөндө эмне иш менен алектенип жүрдүңүз жана сагынычтан улам жакын арада кайтуу планыңыз барбы? - Кыргыз жеринде жүргөндө 8 жыл май куюучу жайда кассир болуп иштегем. Андан кийин өзүбүзчө бизнес жүргүзөбүз деп банкротко учурап, келинчегим экөөбүз Москва шаарына келгенбиз. Өз өлкөбүзгө азыр деле кетип калгым келип турат. Бир жылдан бери кыздарымды сагынып, араң турам. Тилекке каршы, шартка байланыштуу бул жакта иштегенге мажбурбуз. - Канча балаңыз бар, алар азыр кайда? - 3 кызым бар. Улуу кызым 2-класста, ортончусу 1-класста окуп жатса, кичүүсү 4 жашка чыкты. Кыздарым ата-энемдин колунда. Атам 57, апам 50 жашта. Мага ушундай тарбия берген ата-энем кыздарыма да жакшы тарбия берип жатат. Аларга ыраазымын. Кайрат Тентимишевдин жубайы Аида Аязбек кызы да өзү менен кошо Орусияда. Ал дагы жолдошунун жакшылык ишин сыймыктануу менен кабыл алып жатканын белгилеп: " Жолдошумдун бул жакшылыгы жагымдуу таасир калтырды. Негизи эле анын ушундай жолго барарына ишенчүмүн. Ал эч качан бирөөнүн буюмуна көз артпайт.
Бүгүн, 26-январда Жогорку Кеңештин жыйынында депутаттар Энергетика министрлигинин маалыматын угууну сунуштады. Депутат Дастан Бекешев Бишкектин айрым аймактарында электр жарыгы дагы деле өчүрүлүп жатат . "Бүгүн электр жарыгынын үзгүлтүккө учурашы боюнча маалымат угуу керек", - деди ал.
Бүгүн, 17-сентябрь мурдагы президент Алмазбек Атамбаевдин туулган күнү. Буга чейин КСДПнын өкүлдөрү абактагы Атамбаевдин туулган күнүн кеңири масштабда куттукташарын айтып, Бишкектеги Максим Горький атындагы паркка топтолушарын билдиришкен болчу. Мындай пландар жокко чыгарылганын партиянын атайын өкүлү Кундуз Жолдубаева билдирди. "Тажикстан менен чек ара маселеси курчуп, 1 адам каза болуп, 10 киши жаракат алган учурда КСДПнын саясий кеңеши буга чейин пландалган концертти өткөрүүнү туура эмес деп эсептейт. Чек арада дагы ызы-чуу токтобой жатканда, көңүл ачуучу кечелерди өткөрүүнүн өзү ал жакта каза болгондордун жана жабыркагандардын жакындарын сыйлабагандыкка жатмак. Мындан улам концертти уюштурбайбыз, массалык иш-чараларды өткөрбөйбүз деген чечим кабыл алынды", - дейт ал.
Чүйдө жүк ташуучу унаа сүзүп кетип, комада жаткан жаран каза болуп калды. Бул туурасында Чүй ОИИББинин маалымат кызматы тарабынан маалым болду. Кырсык 3-ноябрда Бишкек-Торугарт унаа жолунун 19-чакырымында катталган . Анда ЗИЛ жүк ташуучу унаанын айдоочусу чыгыш тарапка бара жатып болжол менен 30-35 жаш чамасындагы жөө адамды сүзүп кеткен. Милиция кызматкерлери жабырлануучу Ысык-Ата райондук ооруканасында комада жатканын, аты-жөнүн аныктоого, жакындарын табууга жардам сурап кайрылышкан. "7-ноябрда кырсыктан жабыркаган жаран Кемин районунун 34 жаштагы А.Н. аттуу тургуну экени аныкталды. Аны туугандары тааныды. Тилекке каршы, жабырлануучу эсине келбей каза болду", - дешти мекемеден.
Орусиянын Тула облусунда Кыргыз жаранын муунтуп өлтүргөн өзбекстандыктын иши сотто каралууда. Бул тууралуу бүгүн, 15- февралда жергиликтүү маалымат булактары жазып чыкты. Маалыматка ылайык, 2016-жылдын 30-июлунда турак жайлардын биринде Кыргыз жараны менен Өзбек жараны чогуу спирт ичимдигин ичишкен. Жыйынтыгында экөөнүн ортосунда жаңжал чыгып, өзбекстандык үтүктүн ток өткөргүчү менен шеригин муунтуп, бычак менен жабырлануучунун кекиртегин кесип салган. Окуя болгон жерде Кыргыз жараны каза болгон.
2019-жылдын 6-майга караган түнү ырчы Мирбек Атабековдун апасынын үйүнө бет капчан адамдар кирип, жакындарын байлап, тапанча такап коркутуп, ири суммадагы акчасын, зер буюмдарын карактап кетишкен. Окуя болгондон 4 ай өткөндөн кийин кылмышка шектелип, 24 жаштагы Б.М. аттуу жаран кармалган. Шектүүнүн апасы “ баламды сабап, кыйнап, жасабаган кылмышты моюнуна илип жатышат” деп арызданып чыккан. Ырчы Мирбек Атабеков редакциябызга кайрылып, шектүү балага карата ачылган кылмыш ишинин кыскартылганын айтып, милиция кызматкерлерине нааразычылыгын билдирди.
Төкмө акын Болот Назаровго козголгон кылмыш иши боюнча сот отуруму 19-январда Чүй облусунун Москва райондук сотунда каралды. Бул тууралуу Назаровдун жактоочусу Бакыт Автандил тарабынан маалым болду. Жактоочунун айтымында, отурумда мамлекеттик айыптоочу Назаровду 10 жылга эркиндигинен ажыратууну суранган. Белгилей кетсек, Болот Назаровго Кылмыш-жаза кодексинин "тоноо" беренесинин негизинде кылмыш иши козголгон.
14-июнда Орусиянын Москва шаарында футбол боюнча 21-Дүйнө чемпиондугу старт алып, бир ай бою футбол майрамы орун алат. Аталган мелдеште дүйнөнүн 32 мыкты командасы катышып, эң беделдүү чемпиондук наам үчүн күч сынашат. Учурда командалар оюнчулардын тизмесин жарыялап, кезеги менен Орусияга барышууда. 8 тайпага бөлүнгөн командалар Орусиянын 11 шаарында жайгашкан 12 стадиондо күч сынашат.  порталы сиздерге 8 тайпадагы курама командалардын тизмеси менен тааныштырмакчы. "Б" тайпасы Дүйнө биринчилигинин "Б" тайпасында Португалия, Испания, Марокко жана Иран курамалары жайгашкан. Башкы машыктыруучу: Фернанду Сантуш (Португалия). Башкы машыктыруучу : Эрве Ренар (Франция).
Беловодское айылында атасы өз уулун өзгөчө мыкаачылык менен сабаган. Мындай маалымат социалдык тармактарга тарады. Экспертиза учурунда тартылган сүрөттөргө караганда, атасы баласын камчы менен далыга чаап сабаган. Мындан улам 12 жаштагы баланын денеси көгала болгон. Баланын ур-токмокко алынганы баланын көгөргөн жерлерине жана жүрүм-турумунун өзгөргөнүнө көңүл бурган мугалимдин аркасында белгилүү болгон. Андан кийин ал дарыгерлерге кабарлап, алар өз кезегинде милицияга кайрылышкан. Учурда бала агасына өткөрүлүп берилди. Ал эми баланын атасы камакта.
Саламаттык сактоо министри Алымкадыр Бейшеналиев Сауд Араб Падышалыгынын Кыргызстандагы элчиси Ибрагим бин Ради Аль-Ради менен жолугушту. Бул тууралуу министрликтин маалымат кызматынан билдиришти. Маалымдалгандай, жолугушууда тараптар саламаттык сактоо тармагындагы кызматташуу, аймактарда фельдшердик-акушердик пункттарды куруу, тажрыйба алмашуу жана адистердин квалификациясын жогорулатуу маселелерин талкуулашты. Сауд Араб Падышачылыгынын элчиси Салман падышасы атындагы гуманитардык жардам жана куткаруу борбору тарабынан ушул жылдын 10-ноябрынан 17-ноябрына чейин Кыргызстанда жүрөккө бекер операция жасоо кампаниясын өткөрүүнү көздөп жаткандыгын билдирди. Бул акцияны өткөрүү үчүн Кыргызстанга 30 адистен турган топ келип, аз камсыз болгон үй-бүлөлөрдөн 100гө жакын жардамга муктаж бейтаптарга жүрөккө бекер операция жасатары күтүлүүдө. Ошондой эле алар өздөрү менен кошо 500 миң долларды түзгөн каражатка стенттерди жана керектүү медициналык жабдууларды бекер алып келе тургандыктары айтылды.
Дүйнөдөгү эң кир адам жуунгандан бир нече айдан кийин каза болду. Бул тууралуу чет элдик басылмалар жазышты. Аму Хажи аттуу карыя 94 жашта болчу. Ал Ирандын Фарс провинциясынын түштүгүндө жашачу. Карыя ээн талаадагы бузулган үйдүн жалгыз тургуну болгон. Жергиликтүү жашоочулардын жана журналисттердин айтымында, Аму акыркы 60-80 жыл бою жуунган эмес. Дүйнөлүк ММКлар ага "Дүйнөдөгү эң кир адам" деген лакап ат коюп коюшкан. Аму Хажи 60-80 жылдан кийин, акыры жуунган. Бул окуя 2-3 ай мурун болгон. Жергиликтүү тургундардын айтымында, жуунгандан кийин Аму ооруп, 23-октябрь, жекшемби күнү 94 жашында каза болгон. Ал 20 жашында суу мага бактысыздык алып келет же акыр аягында мени өлтүрөт деп жуунгандан баш тарткан. Эмнеден улам мындай кадамга барганын такыр айткан эмес же эсинде жок болушу мүмкүндүгү айтылган. Себеби ал психологиялык жактан жабыркап келген. Ал өзүн толук кандуу бактылуу сезээрин айтып келген.
Америкалык 204 килограмм салмактагы Аркадио дел Валле учурда белгилүү моделдердин бири. 30 жаштагы мырза ХХХХХХЛ өлчөмүндөгү кийимдерди кийип сүрөттөргө түшүүдөн тартынбайт. Ал бир кезде ашыкча салмагынан уялып жүргөнүн жергиликтүү маалымат каражаттарына берген маегинде айткан. Бирок стандартка туура келбеген сырткы келбет менен модель болууга мүмкүн экенин түшүнгөн. Ал 2015-жылы жарым жылаңач сүрөттөрү менен социалдык тармактарга бөлүшө баштайт. Анын ачык сүрөттөрүн "ВОЛАРЭ" кийимдер брендинин өкүлдөрү байкап калып, фотосессияга чакырат. Аркадио моделдер дүйнөсүндө 3 ирет чоң масштабдагы көргөзмөлөргө катышкан. "Подиумга чыкканда жүрөгүм кабынан чыгып кетчүдөй болду. Модель катары көргөзмөгө чыкканымда мени бир тууган эжем колдоп отурду. Анын колдоосу мага сыймык болду. Бул көргөзмө менин жашоомдогу урунттуу учурлардын бири болгон. 3 жыл мурда өзүмө такыр ишенген эмесмин. Менин сырткы келбетимди, салмагымды, ал тургай макияжымды сындашчу. Мени ашыкча салмакты пропаганада кылып жатат дешчү. Бирок менин максатым - кандай болсоң өзүңдү ошондой кабыл алуу жана өзүңө болгон ишенимди жоготпоо", - деген ал. Бирок модель болуу - анын негизги кесиби эмес.
Менин кандай иштеп жатканымды айыл тургундары жакшы билет. Мындай оюн бүгүн, 16-мартта Жумгал районунун Көк-Ой айыл өкмөтүнүн башчысы Элмира Мамбетова порталына билдирди. Жумгал районундагы Көк-Ой айыл аймагынын жергиликтүү кеңешинин депутаттары жана айыл тургундары кечээ, 15-мартта маалымат жыйын уюштуруп, анда алар 2016-жылы айыл өкмөт башчылыгына шайланган Элмира Мамбетовага карата нааразычылыктарын айтышкан. "Элмира Мамбетова айыл өкмөтү болуп келгенден бери Көк-Ой айыл аймагында абал тынч эмес. Айыл өкмөтү болгондон кийин эл менен кеңешпей туруп "Нурико" аталышындагы курулуш фирмасына комплекстүү ветеринардык клиника ачкан. Ошол бүгүнкү күнгө чейин иштебей турат. 2017-жылы айыл өкмөттүн бюджетинде каралган 955 миң сомдун 200 миңине кичи автобус, 750 миңине 1988-жылы чыгарылган жүк ташуучу КамАЗ сатып алган. Аны болсо өз кызыкчылыгына колдонуп көмүр ташып жүрөт, буга да укуктук баа берилүүсү керек. Айыл өкмөтүнүн кеңсесин бала бакчага берип коюп, өздөрү клубдун тар бөлмөсүндө отурат", - деп билдирген жергиликтүү кеңештин депутаттары. Бул маселе боюнча айыл өкмөт башчысы менен байланышканыбызда, ал 2016-жылдан бери эл үчүн иштеп жаткандыгын айтып, төмөнкүлөрдү билдирди: "Буга чейин Көк-Ой айыл өкмөтүндө бир дагы бала бакча болгон эмес. Бул маселеге байланыштуу айыл өкмөттүн конторасын капиталдык оңдоп-түзөөдөн өткөрүп бала бакча кылганбыз. Ансыз деле айылдын аппарат кызматкерлери имараттын бир башында эле отурчубуз, калган бөлмөлөр дайыма бош болчу", - дейт Мамбетова. Ошондой эле ал азыркы тапта бала бакчада 3 группада 90 бала тарбияланып жаткандыгын кошумчалады. "Кечээ маалымат жыйынына катышкан Бакыт Кудайбергенов менен Азамат Дондолоев туугандар, ал эми Жийдегүл Бабаева мага чейинки айыл өкмөт башчысы Стан Сайнидиновдун аялы. Мурунку айыл өкмөтү көптөгөн мыйзамсыз иштерди кылган анын баары далилденген. Эми минтип менин ишиме да тоскоол болуп жатышат. Мен кандай иштеп жатканымды айылда жашаган тургундардан сурасаңар айтып берет", - дейт айыл өкмөт башчысы. Элмира Мамбетованын айтымында, 2008-жылы мурдагы айыл өкмөт башчысы айылдагы эски конторанын имаратын өзүнүн аялынын наамына мыйзамсыз менчиктештирип алган. Дал ошол имарат талашка түшүп ортодо пикир келишпестиктер жаралган. Ал эми маалымат жыйында сөз кылынган ветеринардык клиника азыркы тапта иштеп жаткандыгын ал жакта вакцинация кылуу, жасалма жол менен уруктандыруу жана башка ушул сыяктуу иштер жүргүзүлөрүн да билдирди. " 2017-жылы айыл өкмөттүн бюджетинде каралган 955 миң сомдун 200 миңине кичи автобус, 750 миңине 1988-жылы чыгарылган жүк ташуучу КамАЗ сатып алынганы чын. Азыркы тапта оор жүк ташуучу автоунаа менен айылдагы таштандылар чыгарылып турат, ал эми кичи автобус Көк-Ой айыл өкмөтүнө караган Кичи-Арал айылынын окуучуларын мектепке ташыйт", - деп билдирди Мамбетова.
Бүгүн, 15-октябрда шайлоонун жүрүшү боюнча маалымат жыйынында Мамлекеттик каттоо кызматынын төрагасы Дастан Догоев шайлоодогу техникалык жабдыктар боюнча маалымат берди. “Техникалык жактан кемчиликтер 10 мүнөттө жоюлууда. Техникалык мүчүлүштүк Өзгөндө катталды. Азыр адистер иштеп жатат. БШКнын добуш берүү жабдыктарында мүчүлүштүктөр болуп, электрондук урна стационардык урнага алмаштырылган учурлар бар. Шайлоо үзгүлтүккө учураган учурлар боло элек” , - деди Догоев. Ички иштер министринин орун басары Алмаз Орозалиев бүгүнкү күндө добуш сатып алуу фактысы каттала элек экенин айтты. "Ыкчам топтор бардык аймактарда иш алып барууда. Саат 13:00гө карата коомдук саясий абал туруктуу.
Ишти артка тартып, иштебей жаткан министрлер бар, ошол эле учурда ишин абдан жакшы тартып жаткан министр бар. Мисалы, саламаттыкты сактоо министри Алымкадыр Бейшеналиев эң жакшы иштеп жатат. Мындай пикирин президент Садыр Жапаров АКИпресс агенттигинин журналисттеринин суроолоруна жооп берип жаткан учурда билдирди. Айтымында, Алымкадыр Бейшеналиевдин тили сайрабайт, бирок иштин майын чыгара аткарат. "Үч айдан бери иштери алдыга жылбай жаткан министрликтер да бар. Ошол эле учурда ишин абдан жакшы тартып жаткан министр бар. Мисалы, саламаттыкты сактоо министрин Алымкадыр Бейшеналиев депутаттар тепкилеп, “алабыз, бул иштебейт” деп жатышпайбы. Бирок ал чынында эле жакшы иштеп жатат. Өзү (министр Алымкадыр Бейшеналиев тууралуу) доктор, профессор. Ошол тармакта өмүр бою эмгектенип жүргөн киши экен. Болгону эле тили сайрабайт экен, сөз байлыгы жок. Бирок менеджер. 3 айдын ичинде оптимизация кылды, реформа жасады. Медицина тармагында ичип-желип кеткен, уурдалган акчанын баарын таап, топтоп алып келди. Ошонун негизинде медицина кызматкерлеринин эмгек акысын жогорулаттык. Үй-бүлөлүк дарыгерлер тобундагы эмгек акыны 100 пайыз көтөрүп бердик. Бул 3,5 миң киши. 10 миң дарыгерге 50 пайыз көтөрүп бердик. Мунун баары саламаттыкты сактоо министринин жетишкендиги, анын тыным албай иштеген эмгеги болду. Жакында келип калат. Мобилдик клиника алып жатабыз. Бүт облустарды кыдырат. Абдан чоң клиника болот. Нарындан баштайлы деп жатабыз. Нарынга барып, облустун элин бекер дарылайт, бекер көрөт, хирургиялык операциялар акысыз жүрөт. Томографиясы да бар. Ал жердеги медиктердин да эмгек акысы чечилди. Абдан жакшы эмгек акы алып иштешет. Эң негизгиси 5 жыл ичинде элибизди бекер дарылайбыз. Дарысы да, операциясы да, караганы да бекер болот. Араб туугандар жардам берип жатат", - деген Жапаров.
А.Өмүралиев атындагы Бишкек шаардык драма театры Евгений Шварцтын "Ажыдаар" пьесасы. 14:00. "Манас" кинотеатры Чоң зал “План Б” тасмасы. 21:40. “Зачинщики” тасмасы. 10:30, 17:20. "Инферно" тасмасы. 12:20, 14:50, 23:40. Көк зал “Глубоководный горизонт” тасмасы. 11:00, 13:40, 16:20, 21:00. “План Б” тасмасы. 19:00, 23:55. Жашыл зал "Инферно" тасмасы. Кызыл зал “План Б” тасмасы. 10:30, 12:30, 14:30, 16:30, 18:30, 20:30, 22:30. Ретро зал “План Б” тасмасы. 11:20, 13:20, 15:20, 17:20, 19:20, 21:20, 23:20. Айтыш зал “Үркүн” тасмасы. 10:50, 13:00, 15:10, 17:20, 19:30, 21:40, 23:50. Замандаш зал “Мегатой” тасмасы. 10:20, 14:20, 18:30.
Мындан 10 жыл мурун, 2008-жылы Монголияда биринчи император Чыңгыз ханга арналып тургузулган бийиктиги 40 метр келген эстеликтин ачылыш аземи болгон. Дүйнөлүк тарыхта Чыңгыз хандын империясы эң ири болуп жазылган. Ага Жер планетасынын жалпы аянтынын 22 пайызы, 100 миллиондон ашуун киши баш ийип турган. Чыңгыз хан бийлеп турган ХІІІ кылымда жер жүзүндө 300 миллиондой гана адам жашачу. Империя батышынан азыркы Польшадан чыгыштагы Кореяга чейин, түндүгүндө Сибирден тартып Вьетнамга чейин созулган. Албетте, мындай мейкиндиктин кожоюну – Чыңгыз хандын ысымы адамзатынын тарыхында алтын тамгалар менен калды. Монголия туристтерди кызыктыруунун амалын дал ушул Чыңгыз ханга байланыштырат. Улан-Батордон унаада бир сааттык жол жүрүү менен Чыңгыз ханга арналган дүйнөдөгү эң чоң атчан статуяга жетүүгө болот. Уламышка ылайык, дал ушул эстелик жайгашкан жерден баатыр алтын камчы таап алган экен. Чыңгыз ханга арналган дүйнөдөгү эң чоң атчан статуянын бийиктиги – 40 метр, төмөн жагында 10 метрлик негизи бар. 250 тоннадан турган эстелик эки кабаттан туруп, галерея, сувенир сатуучу дүкөндөр, музей жана ресторандар жайгашкан. Кууш коридор аркылуу дагы бир кабатка көтөрүлсө, Чыңгыз ханды жакындан, тагыраагы, маңдайынан көрүүгө болот.
Жогорку Кеңештин комитет жыйынында депутат Бакыт Төрөбаев социалдык тармактарда жалган маалыматтар тарап жатканына тынчсызданды. Ал жалган маалыматтардын тарашы күч алып жатканын айтты. Депутат эл өкүлдөрүн фейк маалыматтарга каршы күрөшүүгө чакырды. Мындан улам порталы "Депутаттар арызданууда. Социалдык тармактагы жалданма пикир жазуучуларга каршы күрөшүү керекпи же мындай күрөш сөз эркиндигине коркунуч жаратпайбы?" деген собол салды. Экс-акыйкатчы Бактыбек Аманбаев сөз эркиндиги деп эле ойго келгенди жаза берген туура эместигин айтты. "Сөз эркиндиги мыйзам чегинде, так маалыматка таянып, коомчулукка жарыялоо болуп эсептелет. Ошондуктан азыркы Кыргыз мамлекетинде социалдык тармактагы маалыматтарды көзөмөлгө алуунун кереги жок. Бул коомчулукка керек. Мамлекеттик чиновниктердин, депутаттардын иштери боюнча жазган пикирлерге чек койгонго болбойт. Социалдык тармактагы маалыматтарды көзөмөлгө алуу туура эмес.
`нин 10 жылдыгына карата белгилүү ырчылардын атайын дуэттерди жаздыруусу уланууда. Бүгүн, 7-декабрда Съездбек Искеналиев менен Асема "Айланайын" ырын колдонуучуларга тартуулашты. Чыгарма тууралуу Съездбек Искеналиев буларды билдирди. "Айланайын" аттуу ырымды Асема экөөбүз дуэт аткардык. Чыгыш стилиндеги ыр болгондуктан, ырды угуп жатканда чыгыштын назиктигин сезсе болот. Бүгүн таанышым да "Супер концертке" билет алдык, концерт сонун өтсө керек" деди. Туулган күнү 8-декабрда экен, ошол күнгө байланыштуу 9уна билет алыптыр. Баарыңыздарды чакырабыз, концерт сонун болот", - деп сөзүн жыйынтыктады ырчы. Ал эми ырчы Асема: "Бүгүн сиздердин сунушуңуздар менен дуэт ырдоону чечтик. Экөөбүздүн үндөрүбүздүн тембрлери дал келбесе да, жакшы чыгарма болду деп ойлойм", - деди. Белгилей кетсек, "Супер концертте" кыргызга белгилүү ырчылар Гүлнур Сатылганова, Айгерим Расул кызы, Гүлжигит Сатыбеков, Нурлан Насип, Гүлжигит Калыков, "Нон-Стоп", "Кыз-Бурак", "Заман", "Добулбас" топтору, күлкү жаратуучулар Актан Рыскелдиев, Мыктыбек Мукаев, Нурсултан Курсанали уулу жана башкалар өз өнөрлөрүн тартуулашат. Концерт "Супер сулуу-2016" сынагы менен коштолот.
Франциянын 38 жаштагы Рамона Канет аттуу тургуну жаңы төрөлгөн ымыркайды муздаткычка салып, жашырып келген. Мындай маалыматты чет элдик басылмалар таратышты. Маалыматка ылайык, муздаткычтагы наристени Рамонанын кызы байкап калып, атасы Хуан-Карлос Канетке кабарлаган. Шумдуктуу окуянын күбөсү болгон Хуан-Карлос полиция кызматкерлерине кайрылган. Белгилүү болгондой, ымыркай төрөлгөндөн 48 саат өткөндөн кийин көз жумган. Мындан тышкары полиция кызматкерлери териштирүү иштеринин жыйынтыгында 10 жыл мурда тоңдурулган 4 наристенин жансыз денесин табышкан. Сурак учурунда кылмышкер кош бойлуу экенин күйөөсүнөн жашыруу үчүн ушундай ишке барганын билдирген. Ал эми Хуан Карлостун айтымында, ал жубайынын кош бойлуу болгонун билген эмес. Учурда ал балдарын өлтүргөн аялын колдоп жатканын анын адвокаты билдирген.
Күз мезгили өз өкүмүн сүрүп жаткан кези. Ага карабастан өлкөнүн кээ бир аймактарына кар жаады. Анын ичинде борборубуз Бишкек шаары да бар. Жаратылыштын мындай кооздугуна суктанган колдонуучулар кар кереметин сүрөткө тартып, социалдык тармактарга киргизип, кооздук менен бөлүшүп жатышат.
Президенттин Баткен облусундагы ыйгарым укуктуу өкүлү Абдикарим Алимбаев Тажикстандын Согди облусунун аткаруу бийлигинин төрагасы Раджаббой Ахмадзода менен телефон аркылуу сүйлөштү. Бул тууралуу өкүлчүлүктөн билдиришти. Маалыматка караганда, сүйлөшүүдө кыргыз-тажик чек арасындагы аң казуу аракеттерин токтотуу жана башка чек арага жакын аймактардагы тажик тараптын жүргүзүп жаткан курулуш иштери (тосмо) боюнча талкуу болду. " Натыйжада Лейлек районунун Катта Туз участкасындагы кыргыз-тажик чек арасында тажик чек арачылары казган аң жана Лейлек районунун Максат айылына жакын курулуп жаткан тосмонун курулушу токтотулуп, казылган аң кайрадан толтурулду.
"Нэтфліх" сервиси Кыргыз өлкөсүнүн УФC чемпиону Валентина Шевченко катышкан Голливуд жылдызы Холли Берринин "Бруісэд" тасмасын сатып алды. Бул тууралуу чет элдик басылмалар жазып чыгышты. Маалыматка ылайык, "Нэтфліх" көркөм тасманы көрсөтүү укугуна ээ болуу үчүн "Эндэавор Cонтэнт" компаниясына 20 миллион доллар төлөгөн. Кино жаратуучуларга Торонтодогу эл аралык кинофестивалда тасманын бет ачары болгондон кийин сатуу сунушу түшкөн. Валентина Шевченко фильмде терс ролду аткарып, башкы каарман Холли Берринин атаандашынын ролун ойногон. Фильм Жеки аттуу мушкер кыз (Холли Берри өзү тартылган) тууралуу тартылган. " Сценарий боюнча мушкер кыз негизги беттештен жеңилип калып, карьерасы артка кетет. Мушкер "жашоодо колуман мушташтан башка эч нерсе келбейт" деп эсептеп жүрөт. Сызга отуруп калган Жеки карьерасы үчүн карабай кеткен алты жаштагы баласы менен мамилесин оңдоону чечет. Бирок ринг менен жеңишти эңсеп туруп алат.
Кыргызстандын мамлекеттик катчысы Сүйүнбек Касмамбетов Казакстанга болгон иш сапарынын алкагында аталган өлкөнүн президенти Касым-Жомарт Токаевдин кабыл алуусунда болду. Жолугушууга ошондой эле Түркиянын мурдагы президенти Абдуллах Гүл, Монголиянын мурдагы президенти Намбарын Энхбаяр дагы катышышты. Мамлекеттик катчы Касым-Жомарт Токаевди кайрадан Казакстандын президенти болуп шайланышы менен куттуктап, Казакстанда болуп жаткан реформаларды кубаттады. Казакстандын мамлекет башчысы конокторду 20-21-декабрда, Астана шаарында өткөн биринчи Борбор Азия медиа форумуна катышып бергени үчүн терең ыраазычылык билдирди. Ал ар тараптуу кызматташтык жана маданий иш-чаралар өлкөлөр ортосундагы достукту, ынтымакты чыңдай тургандыгын баса белгиледи.
1-декабрда маалымат жыйынында президент Алмазбек Атамбаев сот тармагын реформалоого 5 жыл аздык кыларын айтты. Бирок 2011-жылдан бери соттук реформаны ишке ашыруу аракеттери жүрүп жатканын, соңку 4 жылда 400 судьяны кызматка дайындап, 1 гана судьяны иштен алганын билдирди өлкө жетекчиси. "Реформа жасоо үчүн жаңы мыйзамдар керек. Анын үстүнө реформа үчүн 5 жыл аз убакыт. Референдумга соттук реформага байланыштуу бир катар сунуштар киргизилип жатат", - деди президент Атамбаев.
Эми жаңы же колдонулган Тойота же Лэхус автоунааларын насыяга сатып алуу ого бетер жеңилдей баштады. “Бакай Банк” арызды 5 күндөн кечиктирбестен карап чыгат. Сом менен эсептегенде максималдуу пайыздык чен 18% түзөт, бирок кээ бир унаалар үчүн андан төмөн болушу мүмкүн. Уктап жатып да, сонун жаңы унаа жөнүндө ойлонуп, бирок ага каражат топтой албай жатасызбы? Лексустун жанында түшкөн белгилүү ырчынын сүрөттөрүн карап, ага суктанып сиз да ошондой сүрөттөрдү жеке баракчаңызга жайгаштыргыңыз келеби? Анда сиздер үчүн сонун жаңылык - "Бакай Банк" менен "ТОйОТА Cэнтэрден" жаңы унаанын 20% гана баасы менен аны сатып алсаңыз болот. Документтердин минималдуу топтому: арыз, арыз берүүчүнүн паспорту жана кирешесин тастыктаган документтер. Насыянын мөөнөтү - 5 жылга чейин. Арызды кароо - 5 күндөн ашык эмес. Сом менен максималдуу чен 18% түзөт (натыйжалуу пайыздык чен - 19,85% га чейин) Кампада жана ТОйОТА борборунун веб-сайтындагы шилтемеде көрсөтүлгөн унаалар "Бакай Банктан" насыяга жаңы жана эски унааларды сатып алсаңыз болот. Жаңы унаа сатып алуу үчүн баштапкы төлөмдү - анын баасынын 20% дан, ал эми колдонулганын - кеминде 30% төлөшүңүз керек. Ошентип, сатып алынган унаа өзү күрөөгө айланат. Ал эми андан аз сумманы салсаңыз, кошумча коопсуздук талап кылынат.
Бүгүн, 15-октябрда кримтөбөл Азиз Батукаевдин мыйзамсыз бошотулушу боюнча соттук алдын ала уктуруу башталды. Маалым болгондой, ишти судья Эмил Каипов карайт. Бирок мурдагы президент Алмазбек Атамбаевдин жактоочусу Сергей Слесарев бүгүн Атамбаев менен сүйлөшпөгөндүгүн билдирди. "Бүгүн Атамбаевди алып келерин билбейм. Бирок кыйнап алып келишсе, ал мыйзамга туура келбейт. Мен андай болбойт деп ойлойм", - деди Слесарев. Ошондой эле Биринчи Май райондук сотуна мурдагы башкы прокурор Индира Жолдубаева дагы келди. Ал журналисттердин суроолоруна кийинчерээк жооп берерин айтты. Окуянын чоо-жайы: Мындан 6 жыл мурун Нарын шаардык соту кримтөбөл Азиз Батукаевди "айыккыс дартка чалдыкты" деген жүйө менен бошотуп, ал ошол эле күнү өлкөдөн чыгып кеткен. Ушул жылдын апрель айында башкы прокурор Өткүрбек Жамшитов 2019-жылдын январь айынан тартып кримтөбөл Азиз Батукаевдин иши кайрадан карала баштаганын айткан.
Өлкө башчы Алмазбек Атамбаев "Кыргыз Республикасынын айрым мыйзам актыларына өзгөртүүлөрдү киргизүү тууралуу" мыйзамга кол койду. Кабыл алынган мыйзам жарандык абалдын актыларын каттоо чөйрөсүндө ченемдик-укуктук базаны өркүндөтүү максатында иштелип чыкты. Бул мыйзам менен "Жарандык абалдын актылары жөнүндө" Кыргыз Республикасынын мыйзамына, Кыргыз Республикасынын Үй-бүлө кодексине оңдоолор киргизилет. Мисалы, бул мыйзамда колдонуудагы мыйзамдарды "Кыргыз Республикасынын администрациялык-аймактык түзүлүшү жөнүндө" КРнын мыйзамынын ченемдери менен айыл конуштарын администрациялык-аймактык бирдик катары алып салуу бөлүгүндө шайкеш келтирүү каралган. Мындан тышкары "жарандык абалдын актыларын жазуу органдары" түшүнүгү жергиликтүү өз алдынча башкаруунун тиешелүү органдарын, дипломаттык мекемелерди өз ичине камтый турганын эске алып, кабыл алынган мыйзам тарабынан колдонуудагы мыйзамдарга редакциялык мүнөздөгү тийиштүү өзгөртүүлөрдү киргизүү каралган. Президенттик аппараттан билдиришкендей, андан тышкары колдонуудагы мыйзамдардагы кемчиликтер бир катар тескери кесепеттерге алып келип жатканын белгилөө керек. Мисалы, жарандык абалдын актыларын каттоодон өткөрүү үчүн инсанды күбөлөгөн документтер тизмесинин жоктугу жарандык абалдын актыларын жазуучу органдардын жарандарга ар башка мамилесин жаратып жатат. Жарандык абалдын актыларын мамлекеттик каттоо тартиби жогоруда аталган мыйзамдын ченемдери менен жөнгө салынарын эске алууга байланыштуу, бирдей укук колдонуу практикасын белгилөө максатында бул мыйзамды жарандык абалдын актыларын толтурууга зарыл документтер тизмесин так белгилеген жоболор менен толуктоо сунушталат.
Бишкек-Ош жолунда жүк ташуучу унааларга коюлган чектөө алынды. Бул тууралуу Өзгөчө кырдаалдар министрлигинин басма сөз кызматы билдирет. Кабарлангандай, Бишкек-Ош унаа жолунун 80-чакырымында жайгашкан Сосновка постунда 3-январда саат 18:30дан тартып жүк ташуучу унааларга, 4-январда саат 11:20дан тартып мунай зат ташуучу унааларга коюлган чектөө алынды. Азыркы учурда унаалардын бардык түрүнө жол ачык. Суусамыр өрөөнүндө жана Төө-Ашууда күн бүркөк, кар, жаан жок экени айтылды. Унаалар эки тараптуу өтүп жатат. "Жолго кум, шагыл себүү иштери жүргүзүлүүдө.
Социалдык тармакка Ош облусундагы балдар клиникалык ооруканасында кезек күткөн бейтаптардын видеосу жарыяланды. Анда кассанын жанында балдарын алып, узун кезекке турган ата-энелерди көрүүгө болот. Видео бир күн мурда тартылып, ооруканада бош орундар жок экени айтылган. Маалыматты тактоо үчүн Ош облустар аралык балдар клиникалык ооруканасынын директорунун биринчи орун басары Адыл Алимкуловго байланышканыбызда бейтаптар үчүн орундар жетиштүү экенин айтты. "Видеодо оорукананын кире бериши тартылган. Ал жерде касса, кабыл алуу жайы бар. Суукта бейтаптар жана аларды коштоп келгендер дагы кирип ошол жерде турушат. Бизге келгендердин 40 пайызы бейтап болсо, 60 пайызы аларды коштоп келгендер, тагыраагы, атасы, апасы, чоң ата, чоң апасы, таята, таенеси кошо келип алышат. Дарыгерлерге атайын талон менен киришет, коридор, кабинеттерде мындай көрүнүш жок. Ооруган балдар үчүн бардык бөлүмдөрдө бош орундар бар. Айтылып жаткандар чындык эмес.
Колумбиянын Түндүк Сантандер департаментиндеги Тибау муниципалитетинде патруль кылган полиция кызматкерлерине жасалган жардыруудан 3 жаран каза болуп, 8 адам жаракат алды. Бул тууралуу чет элдик басылмаларда жазылды. Кабарга караганда, к аза болгон 3 жарандын экөө полиция кызматкери, бирөө жергиликтүү тургун болгон. " Бийлик эки полиция кызматкери жана бир жергиликтүү тургун каза болгонун, ошондой эле төрт кызматкер жаракат алганын билдирүүдө. Жардыруучу зат өтүп бара жаткан патрулдук унаанын жанында жарылган ", - деп айтылат басылманын маалыматында. Жаракат алган полиция кызматкерлеринен тышкары дагы төрт жаран жаракат алган. Алардын ичинен эки эркек киши жана эки аял болгон. Бардыгы ооруканага жаткырылган. Жардыруу Колумбиянын коргоо министри Иван Веласкес аймакка келерден бир нече саат мурун болгону белгиленди.
Испаниялык футболчу, "Реал Мадрид" жана Испания курама командасынын коргоочусу Серхио Рамос Испаниянын Камас аттуу жеринде 1986-жылы 30-мартта жарык дүйнөгө келген. 15 жашында Серхио "Севилья" футболдук клубуна кирип, алгачкы күндөн тарта өзүн мыкты оюнчу катары көргөзгөн. 2005-жылдын 26-мартында 18 жашында Рамос Испаниянын курама командасы үчүн өзүнүн алгачкы беттешин өткөргөн. Ошол эле жылы аны "Реал Мадрид" футболдук клубу 27 миллион еврого сатып алган. Бул учурда "Барселона" жана "Манчестер Юнайтед" клубдары дагы Серхиону өзүнүн клубунун оюнчусу катары көргүлөрү келип жаткандыгын билдиришкен. "Эртең менен "Севильянын" оюнчусу катары туруп "Реал Мадриддин" оюнчусу болуп уктоо мен үчүн жашоомдогу эң бактылуу мүнөттөр болгон. Уктап жатып эртең менен кумирим болгон Рауль, Бекхэм, Зизу, Икер, Роберто Карлос, Рональдо өңдүү мыкты оюнчулар менен бир талаага чыгарымды билип алып толкундангам", - деп билдирген Рамос. 2012-жылдын 7-январында Рамос Испания чемпиондугунда өзүнүн 250-беттешин өткөргөн. 2014-жылдын 29-апрелинде Рамос УЕФАнын Чемпиондор Лигасынын жарым финалында атаандаштарынын дарбазасына эки гол киргизип өз командасына финалдык оюнга жолдомо алып берген. Серхио Рамос "Тэлэcінcо" телевидениесинин кабарчысы Ларо Альварез аттуу кыз менен сүйүү мамилесинде болуп, бирок бат эле ажырашкан. 2013-жылдын сентябрь айынан тарта футболчу Пилар Рубио аттуу журналист кыз менен мамиле куруп, 2014-жылы 6-майда түгөйлөр Серхох Рамос Рубио аттуу уулдуу болушкан. Ал эми 2015-жылдын ноябрь айында Марко аттуу уулдуу болсо, 2018-жылдын 25-мартында дагы бир Алехандро Рамос Рубио аттуу уулу жарык дүйнөгө келген. Кызыктуу фактылар: Рамос гитарада ойногонду жана ырдаганды жакшы көрөт; Спортчунун денесинде 10 татуировка бар; "Депортивого" каршы оюнда Рамос Месут Озилдин футболкасынын үстүнөн өзүнүн формасын кийип чыккан. Ал муну Озил анын эң жакшы досу экенин жана сезондун алгачкы голун ага арнай тургандыгын билдирген.
Бүгүн, 8-майда Кыргыз-Тажик мамлекеттик чек арасында чыр чыгып, ок атышуу болду. Бул тууралуу маалыматты Мамлекеттик чек ара кызматы да тастыктап, абалды оор деп билдирген. Чыр жана ок атышуу Баткен районуна караштуу Ак-Сай айыл өкмөтүнүн Көк-Таш айылында чыккан. Бул тууралуу порталына аталган айылдын тургуну билдирип, төмөнкүлөрдү айтып берди. "Биз жакта интернет дагы жаман болуп жатат. Мен жашаган Көк-Таш айылында атыш болгонуна 1 саатка чукул убакыт болду. Уруштун чыгуусуна жер талашуу себеп болду. Айылыбызда каналдын астында 600 метр ылдый жакта кыргыздын жери бар. Ал жерди тажиктер келип трактор менен сүрдүрүп, ок чыгарган" , - деди жаран.
Кытайдын түндүк-чыгыш бөлүгүндө жайгашкан Шэньян шаарында баш кошуп жаткан түгөйлөр үлпөт тоюн белгилөөдө велосипед менен сейилге чыгышты. Бул тууралуу Кытайдын орус тилиндеги « CГТН » телеканалына шилтеме берүү менен чет элдик маалымат булактары жазууда. Маалыматта жазылгандай, лимузин же башка кымбат баалуу унааларды ижарага алуунун ордуна баш кошуп жаткан ашыктар велосипед менен сейилге чыгып, бир топ каражатын үнөмдөшкөн. Достору менен биргеликте жалпы 30 велосипедди ижарага алышып, ага болгону 4,6 доллар төлөшкөн.
Бишкектин четиндеги Калыс-Ордо конушунда жайгашкан кафеден өрт чыкты. Бул тууралуу Өзгөчө кырдаалдар министрлиги билдирди. Андагы маалыматка ылайык, бүгүн, 6-сентябрда Калыс-Ордо конушунда жайгашкан кафеде өрт чыккандыгы тууралуу маалымат түшкөн. Өрттү өчүрүүгө саат 11:40та 1 күжүрмөн эсеп жөнөтүлгөн. Тилсиз жоону өчүрүүгө кошумча Свердлов, Биринчи Май райондук бөлүмдөрүнөн 2 күжурмөн эсеп жана штаб тартылган.
"Сиз мени башка өлкөнүн жараны деп айтыптырсыз" деп депутат Бахадыр Сулейманов Акыйкатчылыкка талапкер Токон Мамытовдон парламент жыйынында сурады. Сулейманов: “Буга чейин сиз ЖМКлардын бирине менин башка өлкөнүн жараны экендигим боюнча маалымат айткансыз. Эгер сизде мындай маалымат болсо, эмне үчүн документтерди алып чыкпайсыз?" Мамытов: "Мен сизди түшүндүм. Сиздин башка өлкөнүн жараны болгонуңуз боюнча менде материалдар бар. 1 ай мурун Казакстандын ИИМи тарабынан жана Кыргыз органдары тарабынан маалыматтар алынып, прокуратурага жана ИИМге өткөрүлүп берилди". Сулейманов: "Бир жыл мурун бир генералыбыз “Белизгейт” жөнүндө айтты эле. Эми сиз “Казакгейтти” баштап жатасыз. Урматтуу депутаттар, мен СССРдин жараны болгом жана ал тарагандан кийин автоматтык түрдө Кыргыз Республикасынын жарындыгын алгам. Ошондон бери ушул жерде жашап келем”. Ошондой эле Сулейманов Мамытовдун бир эле учурда эки кызматта иштеп, мыйзамды бузуп жатканын айтты.
Куралдуу күчтөрдүн Улуттук гвардиясынын бөлүктөрүндө аскердик мүлктү уурдоо фактылары аныкталды. Бул тууралуу бүгүн, 2-сентябрда Улуттук коопсуздук мамлекеттик комитети билдирди. Кабарлангандай, Бишкек гарнизонунун Аскердик прокуратурасы менен биргеликте жүргүзүлгөн текшерүүнүн жыйынтыгында уурулукка катышкан аскер кызматкерлери аныкталып, аларга карата кылмыш иши козголду.
Бүгүн, 17-сентябрда коомдук уюмдардын өкүлдөрү Тажикстандагы кыргыз студенттер окуусуна келе албай жатканына байланыштуу маалымат жыйын өткөрүштү. Алардын айтымына караганда, Тажик Республикасынын аймагында Мургаб жана Жерге-Тал райондорунда жана башка аймактарда 360 миңден ашуун кыргыз боордошторубуз жашайт. Алардын ичинен 120дан ашуун студент Кыргыз жергесинде билим алышат. Кыргыз-Тажик чек арасы жабык болгонуна байланыштуу 15-сентябрда студенттер чек арадан өтө албай калышты. Жыйындын катышуучуларынын бири Зайнидин Тагаев: "Чек ара эки тараптан тең ачылбай, 120дан ашуун студент окуусун уланта албай жатат. 84 окуучу гана кайрылды. Калгандары интернет жок болгонуна байланыштуу кайрыла алышкан жок. Алар жайкы каникулга кетишкен.
Бүгүн, 24-декабрга карата дүйнөдө коронавирус инфекциясын 78 миллион 623 миң 752 адам жуктуруп алды. Анын ичинен 44 миллион 245 миң 956 бейтап айыгып чыкса, тилекке каршы, 1 миллион 729 миң 166 адам каза болду. Коронавирус эң көп катталган өлкөлөрдүн сап башында АКШ турат. Анда ооругандардын жалпы саны 18 миллион 455 миң 656 болду. 326 миң 88 адам каза болсо, 10 миллион 291 миң 67 бейтап айыгып чыкты. Экинчи орунда Индия өлкөсү турат. Бул жакта коронавирус инфекциясы 10 миллион 99 миң 66 адамдан аныкталды. 146 миң 444 адам каза болсо, 9 миллион 663 миң 382 бейтап айыкты. Ал эми Бразилия өлкөсү үчүнчү орунда. Бразилияда 7 миллион 365 миң 517 адам вируска кабылган. 189 миң 220 бейтап көз жумса, 6 миллион 501 миң 341 бейтап оорудан сакайды. Жогорудагы маалымат АКШдагы Жон Хопкинс атындагы университетинин сайтынан алынды.
Бишкекке Якутиядан Кыргыз өлкөсүнүн 170 жараны келди. Бул тууралуу бүгүн, 19-июнда Тышкы иштер министрлигинин маалымат кызматынан жана республикалык штабдан кабарлашты. "Якутия-Бишкек багыты боюнча чартердик каттам "Манас" аэропортуна конду. Жүргүнчүлөрдүн тизмесине Якутиянын жогорку окуу жайларында окуп жаткан студенттер, кош бойлуу аялдар, балдар, ошондой эле оор илдеттери бар, мекенине кайтууга муктаж болгон адамдар киргизилген. Бардык учуп келгендер тийиштүү медициналык процедуралардан өтүү үчүн бекитилген тартипте обсервацияга жайгаштырылды", - деп айтылат билдирүүдө.
Бүгүн, 31-октябрда Өлкө биринчилигинин 27-туру орун алды. Анда Бишкек шаарында "Алга" менен "Дордой" жана "Илбирс" менен "Академия" командаларынын беттеши орун алса, Кара-Балта шаарында жергиликтүү "Кара-Балта" командасы оштук "Алай" менен беттешти. Ошондой эле Кочкор-Ата шаарында "Нефтчи" менен "Абдыш-Ата" командаларынын беттеши орун алмак, бирок аба ырайына байланыштуу бул беттеш башка күнгө жылдырылды. "Алга" - "Дордой" Бишкек шаарындагы Дене тарбия жана спорт академиясынын талаасында "Алга" командасы "Дордой" командасын кабыл алды. Беттеште "Дордойдун" оюнчулары мыкты оюн көрсөтүп, Александр Крестининдин шакирттери 7:0 эсебинде жеңишке жетти. Беттештин 17-мүнөтүндө Мустафа Юсупов алыскы аралыктан сокку узатып, эсеп санын ачты. 21-мүнөттө Эрнист Батырканов талаанын оң канатынан айып аянтчага кирип коргоочулардын ортосунан топту Бекжан Сагынбаевге чыгарып берди, Сагынбаев дароо узаткан соккусу менен дарбазачыга тосуп алганга мүмкүнчүлүк берген жок. 2-таймда "Дордойдун" оюнчулары дагы 5 гол киргизди. Анда 59-мүнөттө Кайрат Жыргалбек уулу айырмаланса, 74-мүнөттө Бекжан Сагынбаев 2-голун киргизди, 78-мүнөттө Эрнист Батырканов гол киргизсе, 89-мүнөттө Муролим Ахмедов эсепти 6:0 кылды. Беттештин акыркы мүнөтүндө Батырканов дагы бир жолу айырмаланып, эсепти 7:0 кылып койду. Муну менен "Дордой" футболдук клубу 7:0 эсебинде жеңишке жетип, упайлардын санын 62 кылып турнирдик жадыбалда 1-орунда жайгашууда. Ал эми "Алга" командасы 46 упай менен 4-орунда келе жатат. "Кара-Балта" - "Алай" Кара-Балта шаарындагы "Манас" стадионунда жергиликтүү "Кара-Балта" Оштун "Алай" командасын тосуп алды. Беттештин 33-мүнөтүндө "Алайдын" оюнчусу Келвин Инкум бурчтан чыгарылган топко биринчи жетип, башы менен узаткан соккусу менен эсепти 0:1 кылды. Беттештин акыркы мүнөтүндө "Кара-Балта" командасы пенальти тээп эсеп санын тең кылганга мүмкүнчүлүк алган. Пенальтини Виктор Кельм ийгиликсиз аткарып, командасын жеңилүүдөн сактап кала алган жок. Муну менен "Алай" командасы 57 упай топтоп 2-орунда жайгашса, "Кара-Балта" 13 упай менен 7-орунда. "Илбирс" - "Академия" Бишкектеги футбол борборунун талаасында жергиликтүү "Илбирс" Оштун "Академия" курамасы менен ойноду. Беттештин 37-мүнөтүндө "Илбирстин" оюнчусу Эрмек Нусубалиев эсеп санын ачып, 72-мүнөттө Эрзат Токтогалиев эсепти 2:0 кылды. Буга "Академия" командасы 87-мүнөттө Бектур Амангелдиевдин голу менен жооп бере алды. Бул жыйынтык менен "Илбирс" упайлардын санын 18 кылып, турнирдик жадыбалда 6-орунда жайгашса, "Академиянын" упайлары 9 бойдон калып жадыбалда 8-орунду ээлеп жатат.
Министрлер кабинетинин төрагасы Акылбек Жапаров өлкөдөгү пенсиялык системаны реформалоо маселеси боюнча көчмө жыйын өткөрдү. Бул тууралуу министрлер кабинетинин басма сөз кызматынан билдиришти. Жыйындын жүрүшүндө Акылбек Жапаров жарандарды пенсия менен камсыздоо деңгээли мамлекеттин социалдык саясатынын натыйжалуулугун мүнөздөөчү көрсөткүчтөрдүн бири экендигин белгиледи. "Салык жана бажы системасын реформалоо жыйынтыкталуу алдында турат. Келерки жылдын январь айынан тарта биз пенсиялык тутумду реформалоону пландаштырып жатабыз. Анын негизги максаты системанын жалпы катышуучулары үчүн бирдиктүү укуктук камсыздоо эсебинен адилеттүүлүктү жана натыйжалуулукту жогорулатуу жана пенсиялык камсыздоо принциптерин күчтөндүрүү" , - деди Акылбек Жапаров. Андан соң Социалдык фонддун "Келечек булагы" өнүктүрүү жана туруктуу экосистеманы куруу боюнча стратегиясы сунушталды. Анда жарандардан акча алып, азыраак пенсия берген системанын үлгүсүнөн арылуу керектиги айтылды. Ошондой эле мамлекет жарандардын келечекте пенсия алуусунун кепилдиги катары пенсия системасын аныктап, каражаттарды чын дилден которо тургандай Социалдык фондго карата мамилесин өзгөртүшү керектиги белгиленди.
Орусиялык мушкер Хабиб Нурмагомедов менен америкалык мушкер Жастин Гэйтжи 24-октябрда беттешет. Бул тууралуу УФC уюмунун президенти Дана Уайт CНН басылмасына билдирген. " Хабиб менен Гэйтжинин беттеши 24-октябрда болот. Хабибге атасы каза болгондон бери оор болуп жатканын түшүнүп турабыз. Ал атасы менен өтө жакын мамиледе болчу", - деген Уайт. Дана Уайт беттеш кайсы жерде өтөрүн айткан эмес.
Түркиянын Измир шаарында 4 мекендешин өлтүрүп, денелерин муздаткычка салып койгон жаран кармалды. Бул тууралуу чет элдик басылмалар жазып чыгышты. Маалыматка ылайык, бул кылмышка шектүү Измир шаарынан 80 чакырым алыстыктагы Чешме шаарчасынан кармалган. Ал кармалган маалда жанынан кылмышка тиешелүү болгон бычак дагы табылган. Түркмөнстандык жаран кылмышын моюнуна алып, бул кылмышка кызганыч себеп болгонун айткан. Каза болгондордун аты-жөнү да белгилүү болду. Алар апасы Гүлкамар Ханымова , анын эки кызы - 28 жаштагы Лачин жана 30 жаштагы Лейла Гелдияровалар , ошондой эле улуу кызы Лейланын жигити Руслан Керимов болгон. Апасы менен кыздары Түркияга 2019-жылы келишкен. Кылмышка шектүү С.Х. каза болгондор менен бир үйдө жашаган.
Жалал-Абадда чет элдик студенттерге милиция кызматкерлери түшүндүрүү иштери жүргүзүлүүдө. Бул тууралуу облустук милициядан билдиришти. Маалыматка ылайык, жолугушуу учурунда Ооганстанда болуп жаткан окуялар, ага байланыштуу социалдык тармактарда тараган туура эмес маалыматтарды жайылтпоо зарылдыгы белгиленди. "Диний-экстремисттик маанидеги чакырыктарды, тыюу салынган диний агымдардын иш-аракеттерин билбестиктен бөлүшүп алуудан сак болуу керектиги эскертилди. Чет элдик студенттерди Кыргыз Республикасынын мыйзамдарын үйрөнүүгө жана мыйзамдуулуктуу сактоого чакырышты.
Баңги кылмыштарына шектелген жарандан ок атуучу курал табылды. Бул тууралуу ИИМдин басма сөз кызматынан билдиришти. Маалыматка ылайык, ИИМдин Кылмыш иликтөө башкы башкармалыгынын 3-бөлүмүнүн ыкчам кызматкерлери тарабынан Кылмыш-жаза кодексинин 267-беренесинин (баңгизатын мыйзамсыз сактоо же сатуу, эски кодекс) көрсөтүлгөн кылмыштын бетин ачуу боюнча атайын иш-чаралар өткөрүлүп, анын натыйжасында Бишкек шаарынан Жалал-Абад облусунун тургуну М.Н. кармалган. Тинтүү учурунда Хонда Аккорд үлгүсүндөгү унаанын ичинен төрт огу менен номуру өчүрүлгөн Макаров үлгүсүндөгү тапанча табылган. Аталган факты Биринчи Май РИИБдин тергөө кызматы тарабынан Кылмыш-жаза кодексинин 267-берене (ок атуучу куралдарды жана ок-дарыларды сактоо) менен катталган.
Өткөн суткада өлкөдө 275 бейтап коронавирустан айыгып чыкты. Бул тууралуу бүгүн, 27-августта онлайн брифингде саламаттыкты сактоо министринин орун басары Нурболот Үсөнбаев билдирди. Бишкек шаары – 115; Ош шаары – 12; Чүй облусу – 17; Ош облусу – 23; Талас облусу – 15; Нарын облусу – 8; Ысык-Көл облусу – 24; Жалал-Абад облусу – 28; Баткен облусу – 33.
19-ноябрда Катар-2022: Дүйнө чемпиондугуна тандап алуу оюндарынын алкагында, Ф тайпасында эки оюн өттү. Анда Кыргыз өлкөсү Тажикстанды кабыл алса, Мьянма Монголия менен ойноду. Бишкекте Кыргыз футболчулары Тажикстан менен 1:1 эсебинде тең чыкты. Мьянма Монголияны 1:0 эсебинде утуп алды.
Орусиянын Москва шаарында Кыргыз жарандарынан пара талап кылган полиция кызматкери жумуштан айдалды. Бул тууралуу Москва шаарынын прокуратурасы билдирди. Маалыматка караганда, үстүбүздөгү жылдын 13-февраль күнү "Строгино" станциясында Кыргыз жараны аялы менен бараткан учурда полиция кызматкерлери тарабынан токтотулуп, документтери текшерүүгө алынган. Анын жыйынтыгында аялдын Орусиянын аймагында жүрүү режимин бузганы аныкталган. Мындан улам алар полиция бөлмөсүнө жеткирилген. Ал жакта полиция кызматкери Евгений Ланщиков маселени чечиш үчүн 1500 рубль сураган. Бул факт боюнча Кыргыз жараны прокуратурага арыз менен кайрылган. Ал арыздын негизинде кылмыш иши козголуп, текшерүү жүргөн.
Жалал-Абад облусуна караштуу Ала-Бука районундагы Ажек айылында 24-июндан бери таза суу жок. Бул тууралуу бүгүн, 28-июнда 'нин окурманы билдирди. Окурмандын маалыматына ылайык, бул аймакта 24-июнь күнү катуу жаандан улам сел жүргөн. "Сел Ак-Башат-1-Май айылдарын байланыштырган жолду алып кетти, унаа жүргөнгө мүмкүн болбой калды. Бул күнү Ажек айылындагы таза суу түтүктөрү да сынып кеткен.
Премьер-министр Сапар Исаков 22-январдан 25-январга чейин Швейцариянын Давос шаарында өткөн Дүйнөлүк экономикалык форумдун 48-сессиясына катышты. Бул тууралуу өкмөттүн басма сөз кызматы билдирди. Маалыматка ылайык, экономикалык форумдун алкагында өкмөт башчы беш сессиянын ишине катышып, бир катар эки тараптуу жолугушууларды өткөрдү.
Түркияда үй-бүлөлүк тамактануу учурунда чыккан чырдан 1 адам каза таап, 5 адам жаракат алды. Бул тууралуу аталган өлкөнүн жергиликтүү басылмалары жазып чыкты. Маалым болгондой, окуя кечээ, 29-августта Адана аймагында катталган. Анда 29 жаштагы Бурак Ялчынкая тамактануу учурунда үй-бүлөсү менен уруша кеткен. Буга чейин баңгизат колдонууга шектелип жүргөн Бурак жанындагы тапанча менен апасына, агасына, жеңесине жана агасынын эки кызына ок чыгарган. Андан соң өз жанын кыюу үчүн өзүнө ок аткан. Окуя болгон жерден шектүүнүн агасы каза тапкан. Ал эми жаракат алган 5 адам ооруканага жаткырылган. Учурда алардын дарылануусу уланууда. Жергиликтүү басылмалардын маалыматына караганда, дарыланып жаткан 5 адамдын абалы оор деп бааланып жатат.
Куруучулар башкармалыгынын дачалары аймагындагы турак үйлөрдүн үстүнө кулаган Боинг 747-400Ф учагы бүгүн 40ка жакын Кыргыз жаранынын жанын алып кетти. Учурда кырсык катталган жерде куткаруучулар издөө иштерин улантып, жабыркагандарга жана иш үстүндөгүлөргө ысык тамак, ысык чай уюштурулду. Ошондой эле Бишкектин айрым жерлеринде ачылган хоспистерге үй-жайсыз калган жарандардын балдары жайгаштырылганы маалым болгон. 1 саат мурун 32 маркумдун аты-жөнү аныкталып, жарыяланды. Арасында 2 кош бойлуу келин жана 4 айлык наристе болгон. Тиешелүү министрликтен билдиргендей, учак кулаган жерге күнү-түнү күзөтүү штабын түзүшүп, психологиялык жардам көрсөтүү пункту иш алып барууда.
Казакстандагы баш аламандыктан кийин Алматы шаарынан дагы 30 Кыргыз жараны Бишкекке алып келинди. Өлкөнүн Тышкы иштер министрлигинен кабарлашкандай, алар кечээ, 13-январда келишти. "Ал эми 1999-жылы С. уулу О. К азакстандын Кылмыш-жаза кодексинин 392-беренесинин 1-бөлүгүнүн негизинде Кыргыз-Казак мамлекеттик чек арасын мыйзамсыз кесип өткөндүгү үчүн кармалганын маалымдайбыз. Кыргыз өлкөсүнүн Алматы шаарындагы Башкы консулдугу консулдук-укуктук жардам көрсөтүү боюнча тиешелүү иштерди жүргүзүүдө.
" - Аскердик наам алган турбайсыңбы, куттуктайм! Азаматсың Дастан! - Рахмат эже, мен буюрса генерал болом", - деп WһацАпп тиркемеси аркылуу сүйлөшкөнүн дайынсыз болуп жаткан Дастан Анаркуловдун эжеси Нурила Субанбердиева жеке баракчасына жүктөдү. Анда Дастан 1-2 жылда үйлөнө турганын жазганын билдирген. Акыркы жолу 16-сентябрь күнү эртең менен байланышканын жазган. Баткендеги Достук айылындагы чек ара тозотунун жетекчисинин орун басары болуп иштеп жаткан Дастан Анарбеков 17-сентябрдан бери дайынсыз. Ал ушул жылы Бишкектеги Калыйнур Үсөнбеков атындагы аскер окуу жайын аяктап, Баткенге иштөө үчүн бир ай мурда барган. 14-16-17-сентябрь күндөрү Тажикстандын агрессиясынан кийин Дастандын ата-энесине анын курман болгонун угузуп, кара кагаз беришкен. Бирок ушул күнгө чейин анын сөөгү келе элек. Бирок ушул жылдын 5-октябрь күнү УКМК бронежилет кийген аскер кызматкеринин сөөгү табылганын, дене сыртынын 90 пайыздан ашыгы жабыркагандыктан анын аты-жөнүн дароо аныктоо мүмкүн болбогонун билдирген.
Бүгүн, 28-августта Бишкек шаарында педагогдордун август конференциясы өтүүдө. Бул тууралуу Билим берүү жана илим министрлигинен билдиришти. Маалыматка караганда, бүгүн билим берүү жана илим министри Каныбек Иманалиевдин катышуусунда “Санарип билим жана жашыл көндүмдөр” аталышындагы педагогдордун август конференциясы башталды. Ага жогорку окуу жайлардын, райондук, шаардык билим берүү уюмдарынын, мектептердин директорлору катышууда.
Өкмөттөр аралык Кыргыз-Орусия соода-экономикалык, илимий-техникалык жана гуманитардык комиссиясынын теңтөрагалары биринчи вице-премьер-министр Артём Новиковдун жана Орусия Федерациясынын өкмөтүнүн төрагасынын орун басары Алексей Оверчуктун телефон аркылуу сүйлөшүүсү орун алды. Тараптар Кыргыз-Орусия кызматташтыгынын маанилүү маселелерин жана Евразиялык экономикалык бирликтин алкагындагы тараптардын өз ара аракеттешүүсүнө басым жасоо менен эки тараптуу жана көп тараптуу форматтагы өз ара аракеттешүүнүн кыска жана узак мөөнөттүү келечегин талкуулады. Мындан тышкары тараптар аркылуу Кыргыз Республикасындагы чет элдик инвесторлорду, анын катарында Кыргыз Республикасынын аймагындагы орусиялык бизнестин ишмердүүлүгүнүн корголушун камсыздоо зарылдыгы белгиленди.
Сириядагы согушта 5 жыл аралыгында 300 миң адам каза болгон. Бул тууралуу бүгүн, 14-сентябрда Сириянын адам укуктары боюнча мониторинг жүргүзүү борбору айтып чыкты. Маалыматка ылайык, согуштан улам акыркы 1 ай аралыгында 9 миң адам каза болгон. Ал эми укук коргоочулар жарандык согуш башталгандан бери 301 781 адам өлгөндүгүн айтышууда. Алардын ичинен 86 миң адам согушчан аскерлер эмес, жөнөкөй жарандар болгон. Мындан сырткары согуштун кесепетинен 15 миң жаш бала көз жумганын ушул мониторинг борбору аныктаган.
Бир сутка ичинде CОВІД-19 илдетинен 79 адам сакайып чыкты. Бул тууралуу республикалык штабдан билдиришти. Бишкек – 33; Ош шаары – 2; Чүй облусу – 21; Ош облусу – 1; Талас облусу – 0; Нарын облусу – 3; Ысык-Көл облусу – 14; Жалал-Абад облусу – 5; Баткен облусу – 0. Жалпы: 81 714. Бир сутка ичинде CОВІД-19 илдети 42 адамдан аныкталды. Бишкек - 32; Ош - 2; Чүй облусу – 4; Ош облусу - 0; Талас облусу - 1; Нарын облусу - 1; Ысык-Көл облусу – 0; Жалал-Абад облусу – 2;
Ош шаарынын "Алай" футболдук клубу жана Бишкектин "Дордой" футболдук клуб АФКнын расмий сайтында Орто Азиядагы эң белгилүү команда наамына ат салышып жатат. Бул тууралуу АФКнын расмий сайтына маалымат жарыяланды. Сайттагы маалыматка ылайык, добуш берүү 1-декбарга чейин жүргүзүлөт.
Мамлекеттик салык кызматынын кызматкерлери Бишкек шаарында рейд жүргүзүп, декларациясыз жана идиштин көлөмүнө дал келбеген акциздик маркалар менен сатуу максатында сакталып турган алкоголдук продукцияны аныкташты. Бул тууралуу Салык кызматынан билдиришти. Маалыматка ылайык, мыйзамсыз жүгүртүүдөн бардыгы болуп ар кандай аталыштагы жана идиштеги 6 миң 587 бөтөлкө табылган.
Президент Алмазбек Атамбаев 9-ноябрда Ош шаарынын тургундары менен жолугушууда айрым оппоненттерин "эл бузарлар" деп атады. Бул сөз өлкө жетекчиси тарабынан көп жолу айтылган, айтылып жатат. "Эл бузарларды ээрчибегиле, ишенбегиле. Сөзүн уксаңар да, "Бул эмне иш кылды?" деп ойлонгула. Анткени саясатчылардын көбү сүйлөгөндө тим эле ишенип кетесиң. "Айдаганы беш эчки, ышкырыгы таш жарат" деген кыргыздын макалын эстегиле. Булар ышкырганды гана билишет. 5 жыл, 10 жыл, айрымдары 25 жылдан бери ышкырып жатат, аларга ишенгенди токтотолу" , - дейт президент. Алмазбек Атамбаев акыркы күндөрү расмий жолугушууларында, жасаган кайрылууларында оппоненттерин жамандоого атайын убакыт бөлүүдө.
Казакстандын түштүк аймагы толук түрдө 22-мартта жабылат. Бул тууралуу жергиликтүү маалымат булактары жазышууда. Анда айтылгандай, Алматы шаарына башка облустардан, айылдардан келген тургундардын үйлөрүнө кетүүсү үчүн 72 саат убакыт берилет. Бул убакыт аралыгында облус жана айыл тургундары шаарды таштап, үйлөрүнө чыгып кетүүсү керек.
Интернетте сын-пикир жазгандарды жоопко тартуу сунушталууда. Жогорку Кеңештин Социалдык маселелер, билим берүү, илим, маданият жана саламаттыкты сактоо боюнча комитети 12-февралдагы жыйынында бул багыттагы мыйзам долбоорун талкуулап, биринчи окууда жактырды. Демилгечи депутат Дастан Бекешевдин айтымында, мыйзам долбооруна ылайык интернетке сын-пикир жазгандарга моралдык чыгым үчүн 20 миң сомдон жогору айып салынат. Демилгени колдогон депутат Тазабек Икрамов айып пулдун көлөмүн 50 миң сомдон жогору кылуу керектигин айтты. Бирок демилгеге айрым депутаттар каршы чыгышты. Депутат Жанар Акаев каршы пикирин: "20 миң сом мени абдан кооптондурат. Сиз азыр эң аз дегенде 20 миң деп айтып жатасыз, анда эң жогорку сумма да көрсөтүлүшү керек. Азыр бир канча журналисттер, сайттар соттон башы чыкпай жүрөт. Бул мыйзам менен коомду бир аз чочулатып алышыбыз мүмкүн. Биз ар бир адамды мен жөнүндө жакшы кабар бер деп мажбурлай албайбыз. Алар каалаганын берет" , - деп түшүндүрдү. Талкуу соңунда депутаттар Жанар Акаев, Аида Касымалиева жана Наталья Никитенко каршы добуш берсе, комитеттин калган мүчөлөрү демилгени колдоого алып, жактырышты. Буга чейин Бекешев сунуштаган мыйзам долбоору Жогорку Кеңештин расмий сайтында коомдук талкууга коюлганда интернет колдонуучуларынын арасында нааразычылыктарды жараткан.
2015-жылы өмүр бою эркинен ажыратылган Азимжан Аскаровго сыйлык тапшырылганына каршылык билдирүү максатында Кыргыз өкмөтү АКШ менен болгон макулдашууну бир тараптуу денонсация кылууга барган. Жакында эле Европадагы коопсуздук жана кызматташтык боюнча уюмунун ЖМКлар боюнча өкүлү Арлем Дезирдин Кыргыз өлкөсүндөгү сөз эркиндигине байланыштуу бир тараптуу жана чыныгы кырдаалды чагылдырбайт деп айткан. Тышкы иштер министрлиги ЕККУнун өкүлүнө жана АКШнын Өкүлдөр палатасынын эл аралык иштер боюнча комитетинин ошол сыяктуу комментарийлерине карата "биз муну эгемендүү өлкөнүн ички иштерине кийлигишүү аракети деп баалайбыз" деди.  порталы "АКШга жана ЕККУга Тышкы иштер министрлигинин "эгемендүү мамлекеттин ички иштерине кийлигишпегиле" деп коңгуроо какканы туура чечим болдубу?" деген собол салды. МАМАТАЛИЕВ: "Башка мамлекет экинчи мамлекеттин ички иштерине кийлигишкени туура эмес" Жогорку Кеңештин депутаты Марлен Маматалиев мамлекеттер бири-биринин ички иштерине кийлигишпеши керек деген ойдо. "Башка мамлекет экинчи мамлекеттин ички иштерине кийлигишкени туура эмес. Бир өлкөгө жол көрсөтүп, минус же плюстарын айтуу жакшылыкка алып келбейт. Ар бир мамлекет өзүнүн ички көйгөйүн өзү чечиши керек. Европадагы коопсуздук жана кызматташтык боюнча уюмунун маалымат каражаттарынын банктык эсептерин камакка алганы боюнча айтканы туура эле. Ооба, ар бир жаран укугун коргоп сотко бергенге укугу бар. Бирок банктык эсепти бир заматта жаап салганын кысым катары болуп калат. Бул туура эмес көрүнүш", - дейт Маматалиев. ОСМОНБЕТОВ: "АКШ менен ЕККУнун билдирүүсү Кыргыз өлкөсүнүн ишине киришкендик эмес" Саясий серепчи Эдил Осмонбетов АКШ менен ЕККУнун билдирүүсү Кыргыз өлкөсүнүн ишине киришкендик эмес деген пикирин билдирди. "Маселенин эки жагы бар, Тышкы иштер министрлиги ички саясатынын же жарандарынын кызыкчылыгын коргош керек. Ошого жараша мындай билдирүүлөргө реакция жасаганы мыйзам ченемдүү көрүнүш. Бирок Эл аралык дипломатиянын негизги эрежеси боюнча реакция бербеши керек эле. Себеби Кыргыз мамлекети эл аралык келишим, конвенциялардын катышуучусу. Бул жагынан алып караганда алардын айткан сөздөрүн киришүү катары кабыл албаса деле болот. Алар эл аралык өнөктөш катары пикирин билдиришти. Учурда Кыргыз өлкөсүндө оор абал болуп жатат. Ошондуктан биздин өлкөдөгү абал саясий-стратегиялык шериктерибиздин көңүл чордонунда турат десек болот" , - деди Осмонбетов. ТИЛЛАЕВ: "Башка мамлекеттерге, уюмдарга өздөрүнүн сүрүн көрсөткөнгө жол бербешибиз керек" Жогорку Кеңештин депутаты Таабалды Тиллаев Тышкы иштер министрлигинин коңгуроо какканын колдой турганын билдирди. "Биз эгемендүү мамлекет болгондон кийин бардык ички маселелерди өзүбүз чечишибиз керек. Уюмдун же башка мамлекеттин ички маселеге кийлигишкенге укугу жок. Соттук иштерге сырткы эмес, ичтен президент, депутат, өкмөттүн дагы кысым көрсөтүүгө укугу жок. Тышкы иштер министрлиги туура коңгуроо какты. Бул сабак болушу керек. Башка мамлекеттерге, уюмдарга өздөрүнүн сүрүн көрсөткөнгө жол бербешибиз шарт", - дейт Тиллаев. МАМБЕТАЛИЕВ: "АКШга жана ЕККУга Тышкы иштер министрлигинин "эгемендүү мамлекеттин ички иштерине кийлигишпегиле" дегени туура эмес" "АКШга жана ЕККУга Тышкы иштер министрлигинин "эгемендүү мамлекеттин ички иштерине кийлигишпегиле" дегени туура эмес" Коомдук ишмер Кубан Мамбеталиев Тышкы иштер министрлигинин коңгуроо какканы туура эмес деген пикирде. "БУУ бул бүтүн дүйнөдөгү мамлекеттердин уюму, ошого мүчө болгондон кийин алардын эрежелерин аткарыш керек. Алардын укукка болгон, Азимжан Аскаровго болгон чечимдерин сыйлашыбыз шарт. Биз аны сыйлаган жокпуз. Алар түз жерден айтпайт да. Уюмдун юристтери, укук коргоочулары бар. Анын баарын текшерип чыгышкан. Азимжан Аскаровго сыйлык тапшырылганда, анын ишин карап чыгарыш керек болчу. Биздикилер чыгарган жок. Тышкы иштер министрлигинин "эгемендүү мамлекеттин ички иштерине кийлигишпегиле" дегени туура эмес. Алар биздин ички иштерге кийлигишкен жок, алар жалпысынан айтып жатышат", - дейт Мамбеталиев. САБИРОВ: "ТИМдин билдирүүсү мамлекеттин ичиндеги нерсени сырткы саясатка аралаштырбагыла деген сөз" Жогорку Кеңештин депутаты Максат Сабировдун айтымында, ТИМдин билдирүүсү мамлекеттин ичиндеги нерсени сырткы саясатка аралаштырбагыла деген сөз. "Тышкы иштер министрлиги азыркы абал менен карагыла деп жатат. Ички абалда эч кандай ызы-чуу жок деп билдиришти. Бул жалпы саясатта болуп жаткан нерсе эмес, мамлекеттин ичиндеги нерсени сырткы саясатка аралаштырбагыла деген сөз. Азыркы абал боюнча Тышкы иштер министрлигинин чечими туура болду. Ал эми саясий жагынан дагы карап чыгуу керек", - дейт Сабиров. КЕЛДИБЕКОВ: "Эгемендүү өлкөнүн ички иштерине башка мамлекеттин кийлигишүүсүнө эч качан жол берилбеши керек" Саясатчы Ахматбек Келдибеков мындай нерселер дипломатиялык жол менен айтылышы керек деген пикирде. "Эгемендүү мамлекеттердин ички иштерине башка мамлекеттердин же башка мамлекеттин структураларынын кийлигишүүсүнө эч качан жол берилбейт. Бул туура эмес. Тышкы иштер министрлигинин коңгуроо какканы эң туура. Мындай нерселер дипломатиялык жол менен айтылышы керек.
Бир суткада өлкөдө 44 адамдан коронавирус аныкталды. Бул тууралуу Саламаттыкты сактоо министрлигинин басма сөз кызматынан билдиришти. Бишкек шаары – 15; Чүй облусу – 18; Ош облусу – 3; Нарын облусу – 1; Ысык-Көл облусу – 5; Жалал-Абад облусу – 2.
Буга чейин Бишкекте апасы менен кызын белгисиз адамдар өлтүрүп кетишкендиги тууралуу маалымдалган. Аталган кылмыш ишине шектелип өспүрүм бала кармалды. Бул тууралуу порталына укук коргоо органдарындагы өздүк булактар билдирди. Анын айтымында, кармалган өспүрүм бала каза болгон кыздын таанышы болгон. "Кыз менен өспүрүм отуруп уруша кетишкен, мындан улам апасы кызына болушкан. Пикир келишпестиктин натыйжасында бала аларды бычак менен моюнга сайып салган. Бүгүн, 14-майда апасы менен кызынын сөөгү Ысык-Көл облусунун Балыкчы шаарында жерге берилди. Бизге жеткен маалыматтар боюнча, шектүү баланын ата-энеси Балыкчыга барып, туугандарынан кечирим сурап жатышыптыр", - деп билдирди өздүк булак. Эске салсак, 12-май күнү саат 11:25 чамасында Бишкек ШИИББинин "102" кызматына шаардагы көчөлөрдүн бириндеги турак үйдөн эки аялдын жансыз денеси табылганы тууралуу билдирүү келип түшкөн. Окуя болгон жерге ыкчам тергөө тобу барып, эки аялдын киши колдуу каза болгонун аныкташкан. Алар 1958-жылы жана 1990-жылы туулган жарандар болушкан.  порталы окуя болгон жерге барганда туугандары жана кошуналары маалымат берүүдөн баш тартышкан. Кийин биздин порталга өздүк булак маркум аялдын 2 кыз,1 уулу бар экендигин жана баласы буга чейин укук коргоо органдарында иштеп, кийин чет өлкөгө иштегени кеткенин айтып берген.
Бүгүн, 5-март - Кыргыз Республикасынын сот системинин кызматкерлеринин күнү. Өкмөттүн 2004-жылдын 26-майындагы №387 токтомуна ылайык жана сот системинин кызматкерлеринин республикадагы конституциялык негиздерди өнүктүрүүдө, мыйзамдуулукту камсыздоодо, инсандын укуктарын жана мыйзамдуу кызыкчылыктарын коргоодо кылган зор салымдарын эске алып жана Кыргыз Республикасындагы соттордун аброюн, ишмердүүлүгүн көтөрүү максатында кабыл алынган. Сот бийлиги конституциялык, атуулдук, кылмыштык, административдик жана башка сот өндүрүштөрүнөн башталат.
Орусиядагы Вологда шаарынын тургуну сууга чөгүп бараткан 3 баланы сактап, өзү каза болуп калды. Окуя Кубенсктеги көлдө болгонун чет элдик басылмалар жазып чыгышты. 19 жаштагы Елизавета Дружинина 12, 9 жана 7 жаштагы туугандары менен көлгө барган. Балдар сууга түшүп жатып бир мезгилде чөгүп баштаган. Елизавета Дружинина аларды суудан жээкке алып чыккандан кийин өзү чөгүп кеткен. Жерине куткаруучулар келип, суудан кыздын жансыз денесин алып чыгышкан.
Президент Садыр Жапаров ЕАЭБге мүчө болгон мамлекеттердин башчыларынын жыйыны эмне себептен онлайн өткөнүн айтты. Бул тууралуу өлкө башчынын "Кабар" маалымат агенттигине берген кезектеги маегинде жарыяланды. "Пандемиядан бери дээрлик бардык жыйындар онлайн өтүп жүрөт. Мен эле он чактыдай онлайн жыйынга катыштым.
"Жол тармагында эң чоң коррупциялык иштер бар" деп бүгүн, 23-июнда Жогорку Кеңештин жыйынында депутат Улубек Садиков билдирди. Жыйында Жол фондун түзүү боюнча маселе каралып жатат. "Бул жерде мыйзамга кошумча кыла турган иштер чыгып жатат. Жол тармагында эң чоң коррупциялык иштер бар. Фондду түзүүдө Байкоочу кеңештер боюнча атайын жумуштарды кылуу керек. Ушул сунушту киргизем", - деди ал. Транспорт министрлигинин өкүлү бул багытта министрликте иш жүрүп жатканын белгиледи. "Жоболордун бардыгы иштеп жатат.
Бүгүн, 5-июнда Кыргыз өлкөсүндө Орозо айт майрамы белгиленүүдө. Бишкек шаарындагы эски аянтта Айт намазы окулду. Муфтияттын маалыматына ылайык, Айт намазын окууга 50 миңге чукул адам чогулду. Мусулмандар дин башкармалыгынын өкүлдөрү баяндарын айтып, президент Сооронбай Жээнбековдун куттуктоосун президенттик аппараттын жетекчиси Досалы Эсеналиев окуп берди. Жогорку Кеңештин төрагасы Дастанбек Жумабеков , Бишкек шаарынын мэри Азиз Суракматов куттуктоо сөздөрүн айтышты.
Бүгүн, 19-сентябрда Жогорку Кеңештин төрагасы Нурланбек Шакиев Сеул шаарында Корея Республикасынын Улуттук ассамблеясынын төрагасы Ким Чжин Пхё менен жолугушту. Парламенттин басма сөз кызматынан билдиргендей, жолугушууда Кыргызстан менен Түштүк Кореянын ортосундагы саясий-экономикалык, маданий-гуманитардык алакаларды арттыруу, айрыкча парламенттер аралык кызматташтыкты кеңейтүү маселелери талкууланды. Төрага Шакиев Кыргызстан Түштүк Корея мамлекети менен калыптанган байланыштарды мындан ары да бекемдөөгө кызыкдар экендигин белгиледи. Өз кезегинде Ким Чжин Пхё демократиялык багыттагы жетишкендиктери менен өзгөчөлөнгөн Кыргызстан Кореянын Борбор Азиядагы маанилүү өнөктөштөрүнүн бири экенин белгилеп, эки өлкө ортосундагы соода-экономикалык, маданий-гуманитардык байланыштарды арттыруу жаатындагы пикирлери менен бөлүштү. Анын ичинен Кыргызстандын таза экологиялык айыл чарба азыктары, туристтик жааттагы мүмкүнчүлүктөрү, тоо-кен байлыктары жана башка артыкчылыктары кореялык ишкерлерди өзүнө тартарын айткан Ким Чжин Пхё финансы институттары ортосунда да тыгыз кызматташуунун зарылчылыгына токтолду. Белгилей кетсек, жолугушуу Борбор Азия мамлекеттеринин жана Түштүк Корея парламенттеринин төрагаларынын алгачкы кеңешмесинин алкагында уюштурулду.
Бүгүн, 15-сентябрда Жалал-Абад шаарындагы "Курманбек" стадионунда ден соолугунун мүмкүнчүлүгү чектелген жарандардын ХІІ облустук спартакиадасы өттү. Бул тууралуу президенттин Жалал-Абаддагы өкүлчүлүгү билдирди. Маалым болгондой, иш-чарага облустун район-шаарларынан келген 200дөн ашуун ден солугунун мүмкүнчүлүгү чектелген жарандар катышты. “ Биз тиешелүү мыйзамдардын чегинде майыптыгы бар жарандарыбыз мамлекеттин колдоосуна жана коргоосуна муктаж экенин ар дайым сезебиз. Облусубузда 51 миң 917 майыптыгы бар жарандарыбыз бар. Алардын ичинен 8 миң 165и бала кезинен майыптык алгандар. Майыптыгы бар жарандарыбыз ага карап турбастан, өздөрү демилге көтөрүп, ар түрдүү тармактарда өздөрүнүн активдүүлүгүн көрсөтүп келе жатышат. Андыктан сиздер бүгүнкү дени сак коомго, жаш муундарыбызга чоң үлгүсүздөр” , –деди президенттин Жалал-Абад облусундагы ыйгарым укуктуу өкүлү Абсаттар Сыргабаев. Облустук спартакиадага ыйгарым укуктуу өкүлдүн резевдик фондунан 200 миң сом акча каражаты бөлүнгөн. Катышуучулар спорттун 8 түрү боюнча күч сынашты.
Буга чейин Биринчи Май районунда жайгашкан карылар үйүндө жашап жаткан Медер аттуу жарандын туугандары изделип жаткандыгын Бишкек шаардык мэриясынын басма сөз кызматы билдирген. Маалымат коомчулукка тараган соң 14-ноябрь күнү Медерди туугандары келип алып кетишкен. "Медерди туугандары келип алып кетишти. Алар карылар үйүнүн жетекчилигине жана кызматкерлерге өздөрүнүн ыраазычылыктарын билдиришти", - дейт басма сөз кызматы. Белгилүү болгондой, шаар тургуну Медер аттуу жаранды 9-ноябрда Ленин райондук ички иштер бөлүмүнө алып келген. Анын ден соолугун текшерүү үчүн "Тез жардам" кызматы, бала жана үй-бүлөнү коргоо бөлүмүнүн кызматкерлери чакырылган.
Эртең, 27-майда Бишкектин бир катар көчөлөрүндө суу түтүктөрүндөгү оңдоп-түзөө иштерине байланыштуу таза суу убактылуу өчүрүлөт. Бул тууралуу шаардык мэриянын маалымат кызматынан билдиришти. Маалыматка ылайык, саат 09:00дөн 19:00гө чейин Тыналиев, Миңжылкыев, Бах, Ротор көчөлөрүндө таза суу берилбейт.
Өтмөк ашуусуна түшкөн кар көчкү толук тазаланып, унаалар үчүн ачылды. Бул тууралуу бүгүн, 21-февралда Өзгөчө кырдаалдар министрлигинен билдиришти. Маалыматка караганда, 20-февраль күнү саат 02:00 чамасында Суусамыр-Талас-Тараз унаа жолунун Өтмөк ашуусунда болжол менен 40 миң метр куб кар көчкү түшүп, жол каттамы убактылуу жабылган. Адам өмүрүнө зыян келтирилген эмес.
Бүгүн, 1-сентябрда Венгриянын Будапешт шаарында өтүп жаткан дзюдо боюнча Дүйнө чемпиондугунда татамиге эки Кыргыз спортчу чыгат. Аталган мелдештин 5-күнү эркектер арасында 90 килограммга чейинки салмак ченинде беттештер өтөт. Анда татамиге Азамат Бектурсунов жана Фарух Булекулов чыгышат. Эске салсак, буга чейин Алмаз Алтынбек уулу , Артур Тё, Отар Бестаев , Баяман Сагынбай уулу, Бектур Рысмамбетов, Ксения Бельдягина, Владимир Золоев жана Мээрим Момонова атаандаштарына жеңилип, медалдар үчүн күрөштү токтоткон .
Бишкектин Ленин районундагы №59 орто мектепте жаңы кошумча имарат ачылды. Бул тууралуу калаа мэриясынын маалымат кызматынан билдиришти. Чакырылган коноктор мугалимдерди, ата-энелерди жана мектеп окуучуларын жаңы окуу жылынын башталышы жана жаңы имараттын ачылышы менен куттукташты. Чогулгандарга чакан концерттик программа уюштурулуп, салтка айланган биринчи коңгуроо кагылды. Андан соң коноктор жаңы имаратты, анын ичинде окуу бөлмөлөрүн кыдырып чыгышып, билим алуу үчүн бардык шарттар түзүлгөнүн белгилешти. Белгилей кетсек, курулуш 2019-жылы башталган.
Бүгүн, 24-октябрда Бишкек шаардык кеңештин кезектеги сессиясында "Бишкек шаарында суу менен жабдуу жана сууну бөлүштүрүү боюнча кызмат көрсөтүүлөргө тарифтерин бекитүү жөнүндөгү" долбоор талкууланды. Тарифтер боюнча долбоорлор 4-июлда Бишкек шаардык кеңештин сайтында жарыяланган. Жыйынтыгында Бишкек шаардык кеңештин депутаттары тарифтерди жогорулатуу боюнча долбоорду колдошту. Жаңы тарифтер 2019-жылдын 15-ноябрынан тарта күчүнө кирет. Суу менен жабдуу – ичүүчү сууну берүү (1 куб метр үчүн) калкка 8 сом 10 тыйын болсо, бюджеттик уюмдар үчүн 9 сом 10 тыйын. Ал эми башка колдонуучулар үчүн тариф 13 сомду түзөт.
Спутник В вакцинасынын 930 дозасы жарактан чыгып калгандыгы боюнча териштирүү уланууда. Бул боюнча порталы Республикалык эмдөө борборуна байланышканыбызда белгилүү болду. Маалыматка ылайык, жалпы 840 миң сомго зыян келтирилген окуя боюнча териштирүү бүтө элек.
Бишкек шаарындагы "Кербен" базарында контейнер өрттөнүп, 15 түрмөк кездеме күйүп кетти. Бул тууралуу бүгүн, 6-июнда Өзгөчө кырдаалдар министрлигинин басма сөз кызматы порталына билдиришти. "Өрт кырсыгы 5-июнь күнү катталган. Бишкек шаарындагы Кожевенная көчөсүнүн №74-дарегиндеги "Кербен" базарындагы 48-контейнерде 15 түрмөк кездеме күйүп кеткен. Алдын ала маалыматтарга караганда, өрт башка контейнерлерге өткөн эмес. Учурда өрттүн келип чыгуу себеби жана келтирилген чыгымдар такталууда", - дейт басма сөз кызматынын адиси Майя Турганбаева . Мындан сырткары 5-6-июндарында республиканын аймагында 11 өрт кырсыктары катталган.
Кыргыз Республикасынын мамлекеттик тил боюнча улуттук комиссия маалымат жыйын өткөрдү. Жыйында тил комиссиянын төрагасы Назаркул Ишекеев 141 даана тилди өнүктүрүүгө багытталган адабияттар, сөздүк китептер жарык көргөнүн айтты. "Учурда мамлекеттик тилди үйрөнүүдө онлайн машыгуу программасы иштеп жатат. Бул программага мамлекеттик кызматкерлер кирип жатышат. Мындан ары 1-жолу милдеттүү түрдө аспирантура жана башка илим жактагандар мамлекеттик тилден сынак тапшырышат. Бүгүнкү күндө 141 даана тилди өнүктүрүүгө багытталган адабияттар, сөздүк китептер жарык көрдү", - деп билдирди Ишекеев. "Бишкек шаары менен Чүй облусунда сот отурумдары көбүнчө расмий тилде өтөт. Ал эми башка аймактарда кыргыз тилинде өтөт. Ал эми көчөлөргө илинген жарнамаларга, жайылтуучулар менен буйрутмачылар жоопкер болот. 2016-жылы 4568 жарнама алынып салынган", - деп билдирди Мамлекеттик тил боюнча улуттук комиссиянын котормо бөлүмүнүн башкы адиси Мундузбек Абдыжапар уулу. Маалымат жыйынында мамлекеттик тилге акыркы 4 жыл ичинде тилге көңүл буруу жакшырып жатканы айтылды. "Быйыл 2017-жылы Республика боюнча тилдин абалын байкоого мониторинг жүргүзүлөт.
Жалал-Абадда үрөй учурган окуя катталганын ИИМдин басма сөз кызматы кабарлады. Маалым болгондой, 5- апрелге караган түнү саат 00:25 чамасында Ноокен РИИБиге ушул эле райондун 1983-жылы туулган С.З. аттуу тургуну арыз менен кайрылган. Жазган арызында 4-апрель күнү күндүзгү саат 12лер чамаларында 7 жаштагы Т.А. аттуу баласын белгисиз адамдар айылдан уурдап кетип, учурда кайда экени белгисиз болуп жатканын айткан. Ошол замат арыз Кылмыштардын жана жоруктардын реестрине каттоого алынып, Кылмыш-жаза кодексинин "Адам уурдоо" беренесинин негизинде иликтөө иштери башталган. Ошондой эле Жалал-Абад жана Ноокен РИИБинин Криминалдык кызматы тарабынан оперативдүү-тергөө тобу түзүлгөн. Иликтөө ишинин жүрүшүндө айылда ишкерлик менен алектенген жаранга белгисиз бирөөлөр телефон чалып "сенин балаң бизде, 13-апрелге чейин 120 миң доллар табасың" деген талап койгон. Андан көп убакыт өтпөй ошол эле номурдан "өзүң телефон чал, эгерде милицияга кабар берсең уулуңду өлтүрөбүз. Айтылган сумманы 10 күндүн ичинде тап" деген билдирүү келген. "Түзүлгөн оперативдүү-тергөө тобу ошол учурда комплекстүү иш-чараларды баштап, шектүүнүн жүргөн жерин аныктап, ошол эле райондун 1997-жылы туулган А.Х . аттуу тургунун кармашкан. Бирок ал ага чейин эле баланы өлтүрүп койгону белгилүү болгон. Шектүү кармалгандан кийин, баланы айылдын айдоо талаасына алып барып көмүп койгон жерин көрсөтүп берген. Баланын жансыз денеси жерден казылып алынып, шектүүгө кылмыш иши ачылды жана убактылуу кармоочу жайга киргизилди", - деп билдирет ИИМ. Алдын ала алынган маалыматтарга караганда, кылмышка барган адам менен баланын атасы көп убакыттан бери чырдашып келишкен. Алар мурда бирге иштешкен.
Бишкекте тоноого шектүү жаран кармалды. Бул тууралуу Октябрь РИИБинин басма сөз кызматынан билдиришти. Ага ылайык, 28-май күнү Октябрь райондук милициясына шаар тургуну арыз менен кайрылган. Анда 26-май күнү болжол менен саат 02:00 чамасында Токомбаев көчөсүнөн арыз эссине белгисиз жарандар күч колдонуп, АсусПро3 үлгүсүндөгү баасы 900 доллар турган телефонун тартып алып качып кеткендерин жазган. Бул факты Кылмыштардын жана жоруктардын бирдиктүү реестрине 201-берене "тоноо" менен катталып, сотко чейинки өндүрүшкө алынган. Иликтөө иш-чараларынын жүрүшүндө жогорудагы кылмышка шектелип 30, 22 жана 27 жаштагы жарандар кармалып, убактылуу кармоочу жайына киргизилген.
1-январга караган түнү Чүй облусунун Москва районундагы белгисиз адамдардын огунан жаракат алган 46 жаштагы Владимир П. аттуу жаранга операция жасалды. Бул тууралуу 'ге бүгүн, 2-январда Саламаттыкты сактоо министрлигинин Чүй облусу боюнча координатору Бактыгүл Мамытова кабарлады. Анын айтымында, учурда жаракат алган адамдын абалы туруктуу. "Кырсыктан кийин жаракат алган адам райондук ооруканага жаткырылган. 1-январь күнү Бишкектеги Улуттук госпиталдын бет-жаак хирургия бөлүмүнө которулуп, үстүнкү жаагына операция жасалды. Учурда абалы туруктуу", - деди Мамытова. Белгилей кетсек, саат 4 чамаларында болгон кол салуудан 46 жаштагы үй ээсинин 65 жаштагы апасы жана 45 жаштагы аялы каза болгон. Кырсык катталган учурда үй ичинде 2 айлык наристе да болгон. Учурда ал туугандарынын колунда. Ал эми укук коргоо органдарынан кабарлашкандай, кылмыш ишине шектүү катары 19 жаштагы Т.Н. , 23 жаштагы К.В. жана 20 жаштагы Д.К. аттуу жарандар кармалып, убактылуу кармоо жайына камакка алынышты. Учурда тергөө иштери жүрүүдө. Эскерте кетсек, 1-январга караган түнү белгисиз адамдар Москва районундагы үйлөрдүн бирине кирип барып, үй ээсинин өзүнө, апасына жана келинчегине ок чыгарышкан .
Аконит өсүмдүгү (уу коргошундун илимий аталышы) бүткүл дүйнөдө колдонулуп келе жатат. Бул тууралуу саламаттыкты сактоо жана социалдык өнүктүрүү министри Алымкадыр Бейшеналиев порталына билдирди. Анын айтымында, аталган өсүмдүк эч жерде расмий катталган эмес, бирок эксперименталдык түрдө дарыгерлер тарабынан дайындалып келет. "Аконит өсүмдүгү бүткүл дүйнөдө, анын ичинде Орусияда да изилденген. Дүйнө жүзүндө колдонулуп келе жатат. Ковид илдетине каршы дары катары эч жерде расмий катталган эмес, бирок баары эсперимент катары дайындап жатышат. Бизде дагы азыр клиникалык сыноо болуп жатат, андан кийин расмий катталат" , - деди Бейшеналиев. Буга чейин өлкө башчысы Садыр Жапаров өзүнүн социалдык тармактагы баракчасына дарыгерлер коронавирустан 2-3 күндө айыктырып чыгара турган ыкма табышканын билдирген . Бул боюнча жазылган постко адамдар сыртына "уу коргошун" деп жазылган бөтөлкөлөргө суюктукту куюп жаткан видео тиркелген . 16-апрелде саламаттыкты сактоо министри Алымкадыр Бейшеналиев маалымат жыйын өткөрүп, уу коргошун менен дарылоо боюнча түшүндүрмө берип, аталган өсүмдүктүн кайнатмасын түз эфирде ичкен .
Президенттин Баткендеги өкүлү Абдикарим Алимбаев чек арадагы акыркы кырдаал боюнча маалымат берди. "Бүгүн эртең менен саат 06:00 чамасында Кыргыз-тажик чек арасында эки тараптуу ок атуулар башталган. Муну мен агрессия деп санайм. Анткени тажик тарап биз күтпөгөн жерден да атып жатат. Биз тараптан да чаралар көрүлүп жатат. Азыркы учурда ок атуулар токтой элек, Камчыбек Ташиев Тажикстандын УКМК жетекчиси менен сүйлөштү. Бардык тараптан ок атышууну токтотуу тууралуу буйрук берилди. Бирок ок атуулар токтой элек.
Массалык үй-бүлөлүк же салттуу иш-чаралар учурунда CОВІД-19 инфекциясын жуктургандар көбөйдү. Бул тууралуу республикалык ыкчам штабдын жыйынында айтылды. «Ар кыл үй-бүлөлүк, салттуу иш-чараларга катышкан соң жарандар өздөрү келип кайрылган учурлар көбөйдү. Өткөрүүгө тыюу салууларга, сунуштарга карабастан, жарандар кош көңүл мамиле жасап жана көп санда чогулууну улантышууда. Жыйынтыгында тойлордун, тажыялардын жүрүшүндө илдетке кабылышууда», - дешти Саламаттыкты сактоо министрлигинин өкүлдөрү. Биринчи вице-премьер-министр Кубатбек Боронов баса белгилегендей, жергиликтүү бийлик органдары тиешелүү иштерди жүргүзүп, бул маселени көзөмөлгө алууга тийиш. Жыйындын жүрүшүндө борбор калаада эпидемиологиялык териштирүү жетишсиз жүргүзүлүп жатканы сынга алынды. «Бишкектеги эпидемиологиялык кырдаал тынчсыздандырат, статистика азайган жок. Санитардык эрежелер жакшы сакталбай жатат. Мунун баары кошумча коопсуздук чараларын киргизүү же аларды күчөтүү маселесин кароого алып келет. Жарандар өздөрү кайрылган учурлардын бардыгы көбүнчө эпидемиологиялык топтордун ишинин жетишсиздигин жана алардын кемчиликтерин күбөлөндүрүп турат», - деген Кубатбек Боронов үй карантининдеги адамдарга күчөтүлгөн көзөмөлдү улантууну кошумчалады. Республикалык штаб «Торугарт» өткөрмө пунктунун ишин жандандыруу маселесин талкуулады. Тармактык мамлекеттик органдарга текшерүү алгоритмин иштеп чыгуу жана башка маселелер боюнча бир топ тапшырмалар берилди.
Жогорку Кеңештин мурдагы депутаты Феликс Кулов Бишкек шаардык кеңешинин депутаттары мэрликке талапкер Азиз Суракматовдун ишин тыкыр көзөмөлдөп турушу керектигин айтты. Мындай пикирин ал бүгүн, 6-августта журналистерге билдирди. "Азиз Суракматов боюнча пикирим терс эмес. Учурда коомчулук башкы маселе катары кызыкчылыктардын кагылышуусу, анын курулуш компаниясы тууралуу айтып жатышат. Ал компаниясынан кеткен күндө деле баары бир компания аныкы, муну баары билет. Бул маселенин чечүү Суракматов үчүн чоң маселе, себеби көпчүлүк ал кызматынан кыянаттык менен пайдаланат деп кооптонууда. Баары анын өзүнөн көз каранды. Ал уюштуруучу катары өзүн жакшы көрсөттү, ишкердигин түптөдү. Эң башкысы, Суракматовду бир добуштан колдоп жаткан шаардык кеңештин депутаттары анын ишин, туугандарынын, ошондой эле компаниясынын ишин көзөмөлдөп, мыйзам бузууга жол бербеши керек", - деди Кулов. Азиз Суракматов - Бишкек мэрлигине жалгыз талапкер.
Норвегия өлкөсүнүн борбору Осло шаарына чоң көлөмдөгү метеорит түштү. Метеориттин атмосферага кирген маалында тартылып калган видео-сүрөттөр бир катар интернет булактарында жарыяланды. Анда айлананын көз ирмемге күндүзгүдөй жарык болуп өткөнүн көрүүгө болот. Норвегия метеорит станциясынын берген маалыматында, метеорит жергиликтүү убакыт менен түнкү саат 1лер чамасында пайда болгону айтылат. Ошондой эле метеориттин салмагы 10 килограммга жетиши мүмкүн экендиги жана секундасына 16,3 чакырым ылдамдыкта учканы божомолдонууда. Алгачкы изилдөөлөр боюнча метеорит Осло шаарынан батышында, 60 чакырым алыстыкта жайгашкан Финемарка токоюна түшкөн болушу мүмкүн экендиги айтылды. Учурда атайын жумушчу топ метеоритти издөө иштерин жүргүзүүдө.
Бүгүн, 12-мартта жаш ырчы Асконун үй-бүлөсүндө наристе үнү жаңырды. Бул тууралуу 'ге ырчы өзү билдирди. " Бүгүн тун наристелүү болдук. Учурда келинчегимдин да, наристенин да ден соолугу жакшы. Кызыбыз 3 килограмм 750 грамм салмакта төрөлдү, бою 52 сантиметр. Кудайга шүгүр, баары биз ойлогондой жакшы болду. Ысым тандай элекпиз.
Буга чейин Орусияда Кыргыз өлкөсүнө тиешелүү номурдагы Тойота унаасы каршылаш тилкеде келаткан жеңил унаа менен сүзүшүп, эки адам каза болгону боюнча видео интернетке тараган . Кырсыкка кабылган унаадагы Кыргыз өлкөсүнө таандык номур жасалма экенин ьге Мамлекеттик каттоо кызматынан тастыкташты. Мекеменин басма сөз катчысы Мелис Эржигитовдун айтымында, Мамлекеттик каттоо мындай номур чыгара элек. " Бүгүнкү күндө МРА сериясындагы унаа номурлары чыга элек. Ошондуктан ал жасалма", - деди ал.
Ош шаарында дагы бир аскер каза болду. Бул тууралуу Акыйкатчы институтунун басма сөз кызматынан билдиришти. Маалыматка ылайык, бүгүн, 17-август күнү ИИМдин Ош шаарындагы №703 аскер бөлүгүндө дагы бир аскердин өлүмү катталды. " Акыйкатчынын Ош облусундагы өкүлү аталган аскер бөлүгүнө барды. Аскер бөлүгүнүн командири жана орун басарларынын айтымында, эртең мененки саат 05.00 чамасында текшерип-өткөрмө пунктунда турган аскер М.уулу А. ошол жерде ары-бери басып жүрүп жыгылып түшкөн жана ошол боюнча турган эмес. Жанындагы аскерлер медициналык пунктка алып барышканда анын каза болгондугу аныкталган. Акыйкатчынын өкүлү Соттук-медициналык экспертизанын башчысы Кылычбек Насиров менен жолугуп сүйлөшкөн. Ал аскерди алгачкы кароодо каза болгон аскердин денесинде эч кандай зомбулуктун белгилери жоктугун жана экспертизаны жүргүзүүдө атасы катышканын билдирди. Соттук медициналык биологиялык экспертиза жүргүзүлүп, алдын ала божомол менен анын жүрөк оорудан каза болгондугун, ички органдардан алынган заттар жана бөлүкчөлөр алынгандыгын жана алардын изилдөөнүн жыйынтыгы бир айдын ичинде чыга тургандыгын маалымдаган. Ошондой эле, ишти тергөөгө алган Аскер прокуратурасынын тергөөчүсү менен да сүйлөшүү жүргөн. Ал аскердин медициналык картасы жана башка армияга чакырууга тиешелүү болгон иш-кагаздардын алынгандыгын билдирген. Аскер бөлүгүнүн командири каза болгон аскер үйүнө кете турганына бир ай эле калгандыгын, 2 күн мурда ата-энеси келип кетишкендигин айткан.
Кытайда 12 жылдан бери комада жаткан адам көзүн ачты. Бул тууралуу чет өлкөлүк басылмалар жазып чыгышты. Маалыматка ылайык, Ван Шубао 2006-жылы унаа кырсыгына кабылып, алган жаракатынан эсине келбей комага түшкөн. Ал убакта Ван 36 жашта болчу. Ал эми Ван Шубаонун энеси Вэй Минъин 75 жашта. Ал уулун 12 жыл күнү-түнү карап, уулу көзүн ачкан маалда дагы жанында болгон. 12 жылдын ичинде баласынын ден соолугу жакшырып кетиши үчүн колунда болгон бардык байлыгын короткон, карызга да баткан. Тамак-аш алууга каражаты жетпей бир ай жалаң суу ичип жан бакканын билдирген. Вэй Минъинин 12 жылдан соң көзүн ачкан уулунун сакайып кетүүсүнө үмүтү чоң. Учурда баласы кыймылдап, бирок сүйлөй албайт. "Мен абдан кубанычтамын. Уулум толугу менен айыгып кетет деп үмүттөнөм. Мен ага чейин көз жумбайм", - дейт Вэй Минъин. Ван Шубаонун атасы ал кичинекей кезинде эле каза болуп калган.
Бүгүн, 1-апрелге карата Өкмөт үйүндө маданият маалымат жана туризм министри Азамат Жаманкулов, ж аштар иштери, дене тарбия жана спорт агенттигинин директорунун орун басары Мирлан Парханов жана э мгек жана социалдык өнүктүрүү министринин орун басары Ализа Солтонбекованын катышуусунда онлайн жыйын өтүүдө. Кыргыз өлкөсүндө түзүлгөн оор кырдаалга байланыштуу аз камсыз болгон үй-бүлөлөргө, муктаж болгон социалдык аярлуу топторго, мүмкүнчүлүгү чектелген адамдарга жардам көрсөтүү үчүн мамлекеттик органдардын, активдүү жана кайдыгер эмес жарандардын биригүүсү аркылуу жардам штабы түзүлгөн. Анда маданият маалымат жана туризм министри Азамат Жаманкулов ишкерлерди жана башка жарандарды жардам берүүгө чакырды. "Штаб Бишкек жана Ош шаарында ишмердүүлүгүн жүргүзүп жатат. 1227 түз чалуу жана мобилдик тиркеме аркылуу муктаж жарандар кайрылса болот.
Cоветтик актриса жана эстрада ырчысы Людмила Гурченко 1935-жылы 12-ноябрда Харьков шаарында чыгармачыл инсандардын үй-бүлөсүндө туулган. 23-августта 1943-жылы Людмила 1-класска барып, 1944-жылы Бетховен атындагы музыкалык мектепке тапшырган. Он жылдык мектепти аяктаган соң Москвага келип, Сергей Герасимов жана Тамара Макарованын адистик мектебине тапшырып, дипломдук ишинде Теодор Драйзердин "Кето жана Котэ" композициясы тууралуу ишин жазып, аткарып берген. 1956-жылы Людмила Гурченко студент кезинде Эльдар Рязановдун "Карнавалдык түн" аттуу музыкалык комедиясында Леночка Крылованын ролун жараткан. Актриса "Беш мүнөт" ырын аткарып, көптөгөн көрүүчүлөрдүн эсинде калган. Кино абдан чоң ийгиликке жетишип, актриса көпчүлүктүн сүймөнчүлүгүнө ээ болгон. Ошол убакта актриса акча каражаты жагынан кыйналып жаткан учуру болгондуктан, күйөрмандары чакырган ар бир кечеге баш тартуусуз бара берген. Актрисанын мындай иштери үчүн басылмаларда ар түрдүү ушактар жана негативдүү макалалар жарык көрө баштаган. Мындай көрүнүштөн кийин актрисаны тогуз жыл режиссёрлор киного тартылууга чакырышкан эмес. Актриса өзүнүн жанын багыш үчүн заводдорду, ар кайсы айылдарды жана башка жерлерди кыдырып, жатаканаларда жашап, концерт берип акча тапкан. Ал биринчи үйүн 30 жаштан өткөндө алган. Людмила Гурченко убагында жаштардын кумири болгонго жетишкен. Гурченко музыкалык мектептен билим алгандыктан, ырды өзүнүн кереметине жеткирип ырдаган. 1960-жылдары актриса ар кандай кинолорго тартыла баштаган. "Карнавалдык түн" тасмасынан кийин эле "Гитарачан кыз" тасмасына тартылган. 1960-жылдын башында жана 1970-жылдын аягында Людмила Гурченко эл ичинде кеңири таанылган актриса катары эсептелинип, Орусиянын эң алдынкы актрисаларынын бири болгон. Ошону менен токтоп калбастан, дагы башка тасмаларга тартылуусун уланта берген. Актрисага комедиялык мелодрамаларга тартылууга сунуштар жаай баштаган. Комедиялардан тышкары актриса телевизиондук бенефистерге жана атайын музыкалык программаларга дайыма катышып турган. Гурченко башкалардан ачык мүнөзү, ички дүйнөсүнүн өзгөчө кенендиги менен айырмаланып турган. Актрисанын эң жакшы аткарган иштери деп "Согушка чейинки беш күн", "Сибириада", "Беш түн", "Вокзал экөө үчүн", "Сүйүү жана көгүчкөн" сыяктуу тасмалардагы образдар эсептелинет. 2011-жылы Гурченко үйүнүн жанынан жыгылып кетип, жамбашын сындырып алган. Кийинки күнү ооруканага жеткирилип, операция жасалган. 30-мартта актрисанын абалы оорлоп, операцияны көтөрө албай жүрөк оорусу күч алгандыгын доктурлар айтышкан. "Тез жардам" келип, актрисаны жандандыруу бөлүмүнө жеткирүүгө үлгүрбөй калышкан. 30-мартта саат 19:28де актриса 76 жашында каза тапкан. Бул тууралуу жолдошу Сергей Сенин билдирген. Актриса менен коштошуу кечеси 2-апрелде Москвадагы борбордук чыгармачыл адамдардын үйүндө болгон. Актриса Татьяна Шмыгая, Олег Янковский, Вячеслов Тихонов ж.б. белгилүү инсандардын жанына коюлган.
Таласта аялын өлтүрүүгө шектелген жаран 2 айга камакка алынды. Бул тууралуу Талас ОИИБинин маалымат кызматынан билдиришти. " Аялын өлтүрүүгө шектелип кармалган 1988-жылы туулган Ж.А. аттуу жаран 2 айга камакка алынды " деп билдиришти облустук милициядан. Маалымат үчүн: Буга чейин Таласта 29 жаштагы келиндин жансыз денеси табылганы кабарланган.
Бүгүн, 30-декабрда Адам укугун коргоо боюнча координациялык кеңештин жыл жыйынтыгын чыгарган жыйыны өттү. Бул тууралуу өкмөттүн басма сөз кызматынан билдиришти. Вице-премьер-министр Жеңиш Разаков координациялык кеңештин аянтчасында 2019-жылы адам укугун коргоо чөйрөсүндө 20дан ашык маселе талкууланганын айтты. "Координациялык кеңештин аянтында адам укуктарын коргоо, адам укуктары чөйрөсүндө эл аралык милдеттемелерди ишке ашыруу жаатындагы улуттук баяндамалар талкууланды. БУУнун бир катар атайын баяндамачылары менен жолугушуулар өттү. Кыргыз Республикасы тарабынан адам укуктары боюнча эл аралык ченемдерди аткаруу жөнүндө улуттук баяндамаларды сунуштоонун жыйынтыгы боюнча кабыл алынган 2019-2021-жылдарга карата адам укуктары тууралуу иш-аракеттердин планы жактырылды", - деди Жеңиш Разаков. Жыйындын жүрүшүндө Адам укугун коргоо боюнча координациялык кеңештин 2019-жылдагы ишмердүүлүгүнүн отчёту каралып, кабыл алынды. Кеңештин 2020-жылдагы иш планынын долбоору келип түшкөн сунуштарды эске алуу менен бекитилди. Ошондой эле Адам укугун коргоо боюнча координациялык кеңештин чечимдеринин, 2019-жылдын иш планынын аткарылышы тууралуу маалыматтар айтылды.
Бүгүн, 17-октябрда Өкмөттүн Талас облусундагы өкүлү Дайыр Кенекеев митинг өткөрүүгө негиз жок деген оюн айтты. "Таласта митингге чыккандардын артында кимдир бирөө бар. Кечээ чогулгандарга тамак, спирт ичимдиги таратылып жатты. Митингге 3-4 миң киши чыкты дегени калп. Жалпы 600-700 киши чогулду. Мен чыгып алар менен жолугуп, түшүндүрүү иштерин жүргүзгөн соң чогулгандардын 500дөйү тарап кетти. 200гө жакын адам гана туруктуу турду", - деди ал. Эске салсак, кечээ Талас шаарында Өмүрбек Бабановдун 3 миңдей тарапташтары чогулуп митинг өткөрүшкөн. Митингчилер шайлоонун жыйынтыгына нааразы болушуп "административдик ресурс пайдаланылган. Шайлоо таза өткөн жок", - деп чыгышкан. Алар менен Өкмөттүн Талас облусундагы өкүлү жолугуп, сүйлөшкөн.
порталына "Кытайлык короо шыпыруучу айдоочудан өч алды" (ник: Від) деген видео жүктөлдү. Чет элдик басылмалардын жазганына караганда, короо шыпыруучу туура эмес жерде токтоп турган унаанын ээси менен байланыша албай койгон. Андыктан айдоочудан өч алуу үчүн транспорттук унаанын айланасын 40тай таштанды таштоочу челек менен тосуп салган. Себеби унаа ага бөлүнгөн жайды тазалоого жолтоо болгон.
БИШКЕК ШААРЫ Түнкүсүн -7°C Күндүз -1°C Күндүн узактыгы 9 саат 23 мүнөт. Күн саат 08:29да чыгып, 17:52де батат. Жаан-чачын Мезгил-мезгили менен кар жаашы күтүлөт. Шамалдын ылдамдыгы Батыштан соккон шамалдын ылдамдыгы секундасына 4-9 метрге жетет. ЧҮЙ ОБЛУСУ Түнкүсүн -8°C Күндүз +1°C Күндүн узактыгы 9 саат 23 мүнөт. Күн саат 08:26да чыгып, 17:49да батат. Жаан-чачын Көпчүлүк аймактарда кар жаап, айрым жерлерде жаан-чачын катуу жаашы күтүлөт. Шамалдын ылдамдыгы Батыштан соккон шамалдын ылдамдыгы секундасына 4-9 метрден, айрым жерлерде 17-22 метрге жетиши күтүлөт. ТАЛАС ОБЛУСУ Түнкүсүн -10°C Күндүз 0°C Күндүн узактыгы 9 саат 25 мүнөт. Күн саат 08:37де чыгып, 18:02де батат. Жаан-чачын Көпчүлүк аймактарда кар жаап, айрым жерлерде жаан-чачын катуу жаашы күтүлөт. Шамалдын ылдамдыгы Батыштан соккон шамалдын ылдамдыгы секундасына 4-9 метрден, айрым жерлерде 17-22 метрге жетиши күтүлөт. ЖАЛАЛ-АБАД ОБЛУСУ Түнкүсүн -4°C Күндүз +3°C Күндүн узактыгы 9 саат 34 мүнөт. Күн саат 08:30да чыгып, 18:04тө батат. Жаан-чачын Көпчүлүк аймактарда кар жаап, айрым жерлерде жаан-чачын катуу жаашы күтүлөт. Шамалдын ылдамдыгы Батыштан соккон шамалдын ылдамдыгы секундасына 4-9 метрден, айрым жерлерде 17-22 метрге жетиши күтүлөт. ОШ ОБЛУСУ Түнкүсүн -2°C Күндүз +2°C Күндүн узактыгы 9 саат 36 мүнөт. Күн саат 08:30да чыгып, 18:06да батат. Жаан-чачын Мезгил-мезгили менен кар жаашы күтүлөт. Шамалдын ылдамдыгы Батыштан соккон шамалдын ылдамдыгы секундасына 4-9 метрге жетет. БАТКЕН ОБЛУСУ Түнкүсүн -4°C Күндүз +3°C Күндүн узактыгы 9 саат 38 мүнөт. Күн саат 08:36да чыгып, 18:15те батат. Жаан-чачын Көпчүлүк аймактарда кар жаап, айрым жерлерде жаан-чачын катуу жаашы күтүлөт. Шамалдын ылдамдыгы Батыштан соккон шамалдын ылдамдыгы секундасына 4-9 метрден, айрым жерлерде 17-22 метрге жетиши күтүлөт. ЫСЫК-КӨЛ ОБЛУСУ Түнкүсүн -8°C Күндүз +1°C Күндүн узактыгы 9 саат 25 мүнөт. Күн саат 08:13тө чыгып, 17:38де батат. Жаан-чачын Көпчүлүк аймактарда кар жаап, айрым жерлерде жаан-чачын катуу жаашы күтүлөт. Шамалдын ылдамдыгы Батыштан соккон шамалдын ылдамдыгы секундасына 4-9 метрден, айрым жерлерде 17-22 метрге жетиши күтүлөт. НАРЫН ОБЛУСУ Түнкүсүн -16°C Күндүз -4°C Күндүн узактыгы 9 саат 31 мүнөт. Күн саат 08:19да чыгып, 17:51де батат. Жаан-чачын Көпчүлүк аймактарда кар жаап, айрым жерлерде жаан-чачын катуу жаашы күтүлөт.
Бишкек жана Ош шаарларында кыймылсыз мүлк сатып алууда өткөн жылга салыштырмалуу жандануу байкалууда. Бул тууралуу бүгүн, 20-апрелде Мамлекеттик каттоо кызматынан кабарлашты. Маалыматка ылайык, быйыл аталган шаарларда турак жай жана батир сатып алуу өткөн жылга салыштырмалуу көбүрөөк катталууда. Мисалы, 2015-жылдын мартында бул жаатта 992 сатып алуу катталган.
Премьер-министр Мухаммедкалый Абылгазиев Маалыматтык технологиялар жана байланыш мамлекеттик комитетинин төрагалык кызматына Дастан Догоевдин талапкерлигин сунуштады. Бул тууралуу өкмөттүн басма сөз кызматы билдирди. Дастан Догоев учурда президенттин коомдук башталыштагы кеңешчиси экени белгилүү. Ал 2014-2017-жылдары Мамлекеттик каттоо кызматынын төрагасынын орун басары болуп иштеп келген. 2017-2018-жылдары бул мекеменин төрагасы болгон. Кечээ Маалыматтык технологиялар жана байланыш комитетинин жетекчиси Бакыт Шаршембиев кызматтан кеткен. Маалымат үчүн: Өкмөттүн кайсы бир мүчөсү кызматынан бошогон шартта премьер-министр президентке өкмөт мүчөсүнүн бош кызматтык ордуна Жогорку Кеңештин жактыруусу менен 5 иш күнүнүн ичинде дайындоо үчүн талапкерди сунуштайт.
БИШКЕК ШААРЫ Түнкүсүн +11°C Күндүз +29°C Күндүн узактыгы 14 саат 42 мүнөт. Күн саат 05:46да чыгып, 20:29да батат. Жаан-чачын Күн ачык болот. Шамалдын ылдамдыгы Батыштан соккон шамалдын ылдамдыгы секундасына 4-9 метрге жетет ЧҮЙ ОБЛУСУ Түнкүсүн +8°C Күндүз +29°C Күндүн узактыгы 14 саат 45 мүнөт. Күн саат 05:46да чыгып, 20:30да батат. Жаан-чачын Күндүз дыйканчылык аймактарда жаан-чачын күтүлбөйт. Шамалдын ылдамдыгы Батыштан соккон шамалдын ылдамдыгы секундасына 4-9 метрге жетет. ТАЛАС ОБЛУСУ Түнкүсүн +5°C Күндүз +27°C Күндүн узактыгы 14 саат 39 мүнөт. Күн саат 05:56да чыгып, 20:35те батат. Жаан-чачын Күндүз дыйканчылык аймактарда жаан-чачын күтүлбөйт. Шамалдын ылдамдыгы Батыштан соккон шамалдын ылдамдыгы секундасына 4-9 метрге жетет. ЖАЛАЛ-АБАД ОБЛУСУ Түнкүсүн +14°C Күндүз +36°C Күндүн узактыгы 14 саат 31 мүнөт. Күн саат 05:58де чыгып, 20:30да батат. Жаан-чачын Күндүз дыйканчылык аймактарда жаан-чачын күтүлбөйт. Шамалдын ылдамдыгы Батыштан соккон шамалдын ылдамдыгы секундасына 4-9 метрге жетет. ОШ ОБЛУСУ Түнкүсүн +14°C Күндүз +36°C Күндүн узактыгы 14 саат 29 мүнөт. Күн саат 06:00дө чыгып, 20:30да батат. Жаан-чачын Күндүз дыйканчылык аймактарда жаан-чачын күтүлбөйт. Шамалдын ылдамдыгы Батыштан соккон шамалдын ылдамдыгы секундасына 4-9 метрге жетет. БАТКЕН ОБЛУСУ Түнкүсүн +14°C Күндүз +37°C Күндүн узактыгы 14 саат 27 мүнөт. Күн саат 06:09да чыгып, 20:36да батат. Жаан-чачын Күндүз дыйканчылык аймактарда жаан-чачын күтүлбөйт. Шамалдын ылдамдыгы Батыштан соккон шамалдын ылдамдыгы секундасына 4-9 метрге жетет. ЫСЫК-КӨЛ ОБЛУСУ Түнкүсүн +8°C Күндүз +26°C Күндүн узактыгы 14 саат 40 мүнөт. Күн саат 05:41де чыгып, 20:22де батат. Жаан-чачын Күндүз дыйканчылык аймактарда жаан-чачын күтүлбөйт. Шамалдын ылдамдыгы Батыштан соккон шамалдын ылдамдыгы секундасына 4-9 метрге жетет. НАРЫН ОБЛУСУ Түнкүсүн +8°C Күндүз +28°C Күндүн узактыгы 14 саат 34 мүнөт. Күн саат 05:45те чыгып, 20:19да батат. Жаан-чачын Күндүз дыйканчылык аймактарда жаан-чачын күтүлбөйт.
Жогорку Кеңештин 3 депутаты Мирлан Жээнчороев , Талант Мамытов жана Жаныбек Бакчиев №47-колонияда жаткан экс-депутат Садыр Жапаровдон кабар алышты. Бул тууралуу порталына Жапаровдун жубайы Айгүл Асанбаева билдирди. Анын айтымында, Жапаров депутаттарга ден соолугу жакшы экенин айтып, туугандарынан митингдерди уюштурбоого чакырды. Бүгүн, 5-апрелде Садыр Жапаровдун туугандары жана тарапташтары Жогорку Кеңештин имаратынын алдында митинг өткөрүшкөн. Алар экс-депутаттын өмүрүнө коркунуч болуп жатканын депутаттарга жана коомчулукка жеткирүү үчүн Ак үйдүн алдына чыгышкан. Митингчилер менен депутаттар жолугушуп, Жапаровдун өзү менен жолугуп келүү үчүн №47-колонияга бара турганын айтышкан. Буга чейин 2-апрелде Жогорку Кеңештин экс-депутаты Садыр Жапаров №1-тергөө абагында колу жана моюну кесилген абалда табылган, мындан улам Бишкектеги №47-колониянын ооруканасына жеткирилип, ага медициналык жардам көрсөтүлгөн. Кечээ, 4-апрелде Жаза аткаруу мамлекеттик кызматы Жапаровдун ден соолугу жакшы экенин маалымдап, аны 2 күзөтчү кайтарып турганы белгилүү болгон. Эскерте кетсек, 25-мартта Садыр Жапаров Казакстандан Кыргыз мамлекетине киргенде аны чек арадан күч органдары кармап кетишкен. Ал "Бейбаштык", "бийлик өкүлүнө карата зордук-зомбулук көрсөтүү", "барымтага алуу" жана башка беренелер боюнча айыпталууда. 26-мартта Садыр Жапаров Биринчи Май райондук сотунун чечими менен тергөө бүткүчө Бишкектеги №1-тергөө абагына камалган.
Украинанын президенти Володимир Зеленський Корея Республикасынан аскердик жардам көрсөтүүнү суранды. Бул тууралуу чет элдик басылмалар жазышты. Украин лидери белгилегендей, Киев учурда ар кандай аскердик технологияларга, анын ичинде учактар менен танктарга муктаж. " Түштүк Кореяда орусиялык танктар жана ракеталар менен күрөшүүгө мүмкүндүк берүүчү түрдүү аскердик техника бар. Эгер алар бизге жардам берсе, биз ыраазы болобуз", - деген Зеленський депутаттар менен болгон онлайн сүйлөшүүсүндө. Ошол эле учурда Түштүк Кореянын коргоо министри Со Вук Украинанын коргоо министри Алексей Резников менен телефон аркылуу сүйлөшүү учурунда Киевди курал менен камсыздоо кыйын экенин айткан. Эске салсак, Түштүк Корея буга чейин Киевди курал менен камсыздоодон баш тарткан.
Бишкектеги Биринчи Май райондук сотунда Бишкек ЖЭБдеги кырсыкка байланыштуу Кылмыш-жаза кодексинин 221-беренеси менен козголгон кылмыш иши каралды. Сот отурумунда "Бишкек жылуулук" ишканасынын өкүлү ЖЭБдеги кырсыктан кийин борбордогу 57 объектинин суу түтүктөрү зыянга учурап, ишкана тарабынан оңдолгонун билдирди. Анын айтымында, келтирилген зыян жана оңдоого кеткен чыгым үчүн айыпталуучулардан ишкана 77 миллион 600 миң сом талап кылууда. Айыпталуучулардын бири, "Улуттук энергетикалык холдингдин" мурдагы башчысы Айбек Калиев зыянга учураган объектилер акыркы жолу качан оңдоодон өткөнүнө кызыкты. Бирок ишкана өкүлү өзү отурумга юрист катары катышып жаткандыктан мындай чарбалык иштерге жооп бере албай турганын жүйө келтирди. Айбек Калиев ЖЭБдеги кырсыктан кийин оңдоп чыккан объектилердин дарегин жана тизмесин берүүнү талап кылды. "Сиз, сотко өкүл катары ишкананын талабын талашууга келдиңиз. Ошондуктан жооп берүүңүз керек. Сиздер оңдоп чыккан 57 объекти акыркы жолу качан оңдоодон өткөн? Мага ошол объектилердин тизмесин жана дарегин бериңиздер. Муну карап чыгуу керек", - деди Калиев. Бирок бул талабы да жоопсуз калды. Ишти карап жаткан судья Эмилбек Кайыпов өкмөттүк аппараттын Отун-энергетикалык комплексти жөнгө салуу боюнча бөлүмүнүн эксперти Надежда Давлеталиева күбө катары суралган соң ишти 29-ноябрда улантууну чечти. Энергетика тармагындагы ишканалардын мурунку жетекчилери Айбек Калиев, Бердибек Боркоев, Узак Кыдырбаев, Темирлан Бримкулов, Нурлан Өмүркул уулу, Нургазы Курманбеков жана Нурлан Садыковго ЖЭБдеги кырсыкка байланыштуу Кылмыш-жаза кодексинин 221-беренеси (коммерциялык уюмдарда иштегендердин кызмат абалынан кыянаттык менен пайдаланышы) менен козголгон кылмыш иштин негизинде айып тагылууда. Козголгон кылмыш иштин негизинде "Улуттук энергетикалык холдингдин" мурдагы башчысы Айбек Калиев, "Электр станциялары" ишканасынын жетекчисинин мурдагы орун басары Бердибек Боркоев, “Электр станцияларынын” мурдагы директору Узак Кыдырбаев жана ЖЭБди модернизациялоо долбоорунун аткаруучу директору Темирлан Бримкулов УКМКнын тергөө абагында, ал эми калган үчөө үй камагында. Ушул жылдын 26-январында Бишкек ЖЭБинде өндүрүштүк кырсык болуп, шаардагы үйлөргө берилген жылуулук 7 күнгө төмөндөгөн. Андан кийин ЖЭБди жаңылоого Кытайдан алынган 386 миллион доллар насыя туура эмес пайдаланганы ачыкка чыгып, 4 кылмыш иши козголгон. Анын негизинде энергетика тармагындагы ишканалардын жетекчилеринен тышкары мурдагы өкмөт башчылар Жантөрө Сатыбалдиев, Сапар Исаков, депутат Осмонбек Артыкбаев кармалган.
Ырдын мазмуну терең, сюжети кызыктуу клиптердин катарына Венера Назаралиеванын "Өкүнүч" ырынын клибин кошууга болот. Клиптин режиссёр-оператору - Съездбек Жолдошбаев. Клипти Оштун Алай тоосунан тартып, кызыктуу окуяларга туш болгонун ырчы айтып берди. "Клиптеги менин ырдаган жеримди атайын Алайга барып, тоонун чокусуна чыгып, шаркыратманын жанынан тартканбыз. Ошол күнү жамгыр жаап, кийимдерим суу болуп, бетимдеги косметикам улам жуулуп кетет. Тартуу учурунда кадрга үшүгөнүмдөн калчылдап ырдап жатканым түшүп калат, оператор кайрадан дубль жасатат. Анан дагы көйнөгүм тоодогу тикенектерге илинип, айрылып калган. Съездбек көйнөктүн жыртылган жерлерин жашырып тарткан эле. Съёмка бүткөндөн кийин бир топ убакыт ооруп жаткам", - дейт Венера Назаралиева.
Москвада 24 адамга ууланган суусундук берип, алар эс-учун жоготкондо тоногон адам кармалды. Бул тууралуу орусиялык маалымат каражаттары жазып чыкты. "Кылмышка шектүүдөн жабыркагандар мындан да көп болушу мүмкүн. Күн ысыкта бекер муздак суусундук иче калам деп тонолгондордун саны 24кө жетти. Басман районунун полициясы тарабынан кылмышка шектүү колго түшүрүлүп, анын үйү тинтүүгө алынган.
Чаткал району менен Талас облусунун ортосундагы жолдун бир нече жерин сел алып, 30дай унаа, 100дөй эл жолдо калды. Бул тууралуу акын Мырзайым Айтимбетова порталына билдирди. "Чаткалда эки күн таксилер каттабай, кечээ, 21-июлда жолго чыкканбыз. Сел алган жерге саат 17:00дө келип калдык, ошондон бери сел менен алышып отурабыз. Чаткал району менен Талас облусунун ортосундагы жолду бир нече жеринен сел алып ара жолдо калдык. 30дай унаа, 100дөй эл жолдо. Арабызда ооруп "Тез жардам" менен шаарга бара жаткандар бар. Азыр Таласты көздөй бара жатабыз, эки селден жаштар жөө-жалаңдап өттүк, үчүнчү селге келип өтө албай калдык. Калган кары-картаң, оорулуулар биринчи сел алган жерде калышты. Талас жактан куткаруу кызматынын бир унаасы иштеп жатат, бирок ал мынча жолду тазалап бүтө албайт. Өзгөчө кырдаалдар кызматына байланышсак тамак-аш жөнөттүк дейт, бизге азыр андан мурда техника керек болууда.
Эгерде сиздерде курч респиратордук вирустук инфекция жана пневмониянын белгилери бар болсо, Бишкек шаарындагы күндүзгү стационарларга саат 08:00дөн 20:00гө чейин кайрылсаңыздар болот. Бишкек шаардык мэриясы стационарлардын даректерин онлайн картага киргизди. Эми медициналык жайлардын даректерин жана мекеменин байланыш номурларын 2ГИС тиркемеси аркылуу таба аласыздар. Бүгүнкү күнү борбор калаада 9 күндүзгү стационар төмөнкү даректер боюнча иш жүргүзүп жатат : Ленин районунда : - "Газпром" спорт комплекси, Токонбаев-Чортеков көчөлөрүнүн кесилиши – 120 орун; - № 68 мектеп-гимназиясында – 30 орун (Токтогул менен Үмөталиев көчөлөрүнүн кесилиши); - "Арал" кафесинде – 50 орун (Дэн Сяопин көчөсү, 199). Свердлов районунда : - Раатбек Санатбаев атындагы комплекси, Чыгыш-5 кичи районунда – 150 орун; - № 94 орто мектепте – 50 орун (Дордой конушунда). Октябрь районунда : - "Бишкекпекарня" муниципалдык ишканасында, 12-кичи райондо, чиркөөнүн жанында – 200 орун; - "Сейтек" мектебинде – 50 орун (Анкара көчөсү, 1/10 Ала-Тоо университети).
"Манас" аэропортунун трассасында катталган жол кырсыктан жабыркаган балдардын саны 27ге жетти. Бул тууралуу порталына №3 балдар ооруканасынын башкы дарыгери Акылбек Маманов билдирди. Анын айтымында, жандандыруу бөлүмүндөгү үч бала өзүнө келди. "Жандандыруу бөлүмүндөгү үч бала өзүнө келди, эртең палатага которобуз. Ал эми бирөөнүн абалы оор бойдон калууда, бирок туруктуу. Тиешелүү дарылануудан өтүүдө жана дарыгерлердин көзөмөлүндө. Калган балдардын абалы туруктуу", - деди Маманов. Маалымат үчүн : Кечээ, 20-апрелде "Манас" аэропортунун трассасында катталган жол кырсыктан 21 адам жабыркаган. Саламаттыкты сактоо министрлиги билдиргендей, алардын ичинен 20сы балдар болсо, бирөө чоң киши болгон. Баары ооруканаларга жеткирилип, тийиштүү медициналык жардам көрсөтүлүп жатат.
Кечээ, 31-майда Новосибирскте 7 миллион рубль уурдоого шектелип жаткан Кыргыз жараны сот залынан бошотулду. Бул тууралуу Тышкы иштер министрлигинен билдиришти. Маалымдалгандай, Новосибирск облустук соту 7 миллион рубль уурдоого шектүү Айнагүл Борбуеванын адвокатынын даттануусун канааттандырып, Новосибирск шаарынын Октябрь райондук сотунун 2022-жылдын 27-октябрындагы өкүмүн өзгөртүп, Кыргыз жаранын сот залынан бошоткон. Эске салсак, Новосибирск шаарында иштеп жүргөн 44 жаштагы Кыргыз жараны 2,5 жылга соттолгон. Тергөөнүн маалыматы боюнча, Айнагүл Борбуева 2021-жылдын 4-ноябрында таңга маал Добролюбова көчөсүндөгү №1 үйдүн жанынан тротуардан ичинде акча салынган баштыкты алып, окуя болгон жерден качып кеткен. Аял сумкада эч кандай акча болбогонун айткан. Бирок сот ага карабай 2022-жылдын апрель айында аны күнөөлүү деп таап, 2 жыл 6 айга түзөтүү колониясына кескен. Бул маселе Тышкы иштер министрлиги менен Новосибирск шаарындагы Башкы консулдугунун көзөмөлүндө болуп, Борбуеванын жакындары жана жактоочулары менен түз байланышта тиешелүү консулдук юридикалык жардам көрсөтүлгөн.
Евразиялык экономикалык биримдикке мүчө өлкөлөрдүн өкмөт башчылары 16-ноябрда Москва шаарында, ЕАЭБдин Өкмөттөр аралык кеңешинин жыйынында уюмдун Бажы кодексинин долбоорун бекитти. Жыйында айтылгандай, Бажы кодекси бирдиктүү бажылык жөнгө салууларды түзүүгө өбөлгө болот, документте дүйнөлүк мыкты тажрыйба эске алынган. Өкмөт башчылары Бажы кодексинин аталган долбоорун бекитти жана ЕАЭБге мүчө өлкөлөрдүн мамлекет башчыларынын кароосуна жана кол коюусуна жөнөтүлдү. Кеңештин жыйынында дары-дармек тармагындагы кайрылуу боюнча документке да кол коюлду. Аталган документ ЕАЭБ алкагында бирдиктүү дары-дармек рыногун жөнгө салууну камсыздамакчы.
Ошто 15 жаштагы окуучу кыз асынып алды. Бул тууралуу Ош ШИИБинин басма сөз кызматынан билдиришти. Маалыматка ылайык, 17-майда саат 20:30дар чамасында Ош шаарынын Касымбеков көчөсүнүн 15 жаштагы Топчугүл аттуу тургуну өз үйүнүн кире беришинде асынып алган. Анын сабакка көтөргөн сумкасынан "Ата-апа, мен силерди жакшы көрөм" деген гана кат табылып, эмне себептен бул кадамга барганы белгисиз бойдон калган.
Орусиянын 85 аймагынан акыркы бир сутка ичинде 6 миң 431 адамдан коронавирус инфекциясы аныкталды. 150 адам каза болсо, 5 миң 750 бейтап айыгып чыкты. Бул тууралуу аталган өлкөнүн басылмалары жазышууда. Маалыматка ылайык, сутка ичинде коронавирус инфекциясы аныкталган адамдардын ичинен: Москва шаарында - 970 (айыккандар 1226); Москва облусунда - 215 (айыккандар 171); Санкт-Петербург - 208 (айыккандар 105) Ростов облусунда - 183 (айыккандар 139) адам жана калгандары башка аймактардан. Бул көрсөткүч менен Орусиянын 85 аймагынан жалпы 1 миллион 122 миң 241 адамдан коронавирус аныкталды.
Бүгүн, 27-майда Жогорку Кеңеште “Тарыхый-маданий мурастарды коргоо жана пайдалануу жөнүндө”, “Телекөрсөтүү жана радиоуктуруу жөнүндө” мыйзамдарына өзгөртүүлөрдү киргизүү тууралуу” мыйзам долбоору каралды. Анда депутат Дастан Бекешев бул мыйзам долбоору менен 2023-жылга чейин 2 орусиялык каналга жарнак рынокко киргенге уруксат берилип жатканын айтты. " Биз бул эки каналга мультиплекстен акысыз орун бергенбиз. 2023-жылга чейинки берүүлөрү үчүн алдын-ала элдин акчасын төлөп берип жатабыз. Керек болсо, биз Кыргыз өлкөсүнүн бюджетинин эсебинен эки орусиялык канал көрсөтүлсүн деп элдин акчасын кетирип жатабыз. Алардын контентин карагыла, Соловьев отуруп алып, биздин өлкөнү шыбап жатат.
АКШнын президенти Дональд Трамптын мурунку жактоочусу Майкл Коэн үч жылга абакка кесилди. Бул тууралуу чет элдик басылмалар жазышууда. Ал каржы жагынан алдамчылык кылган деп табылды. Тактап айтканда, шайлоо кампаниясы учурунда акча каражаты жагынан катачылык кетирген. Ага "шайлоо өнөктүгүнүн эрежесин бузуу" жана "конгресске жалган айтуу" беренелери боюнча айып тагылды. Сот айып пул салып, 3 жылга эркинен ажыратты. Маалыматка караганда, Коэл 2016-жылдагы президенттик шайлоодо Трамп менен жакын мамилеси болгонун айткан эки аялга акча берип, "ооздорун жапкан". Коэндин жактоочусунун айтымында, ал Трамп менен мамилеси келишпегендиктен командадан чыгып кеткен. "Ошол бойдон коомчулукка чыкпай, өз иштерин жасап жүргөн" деди жактоочу. Айыпталуучу Майкл Коэн өзүнө тагылган айыптарды моюнуна алган.
порталына "Эки жылда курулуп бүтпөгөн 2 чакырым жолдун чуусу" деп аталган видеорепортаждын чыкканынан бери 2 жарым ай өттү. Анда Бишкек шаарынын Күрөңкеев көчөсүнүн жашоочулары "жолдор казылып, чаң бойдон жатат, жумуш айлап токтоп калган учурлар бар" дешкен. Жолдун курулушуна тапшырык берген "Бишкек асфальт сервис" ишканасынын ошол кездеги жетекчиси, азыркы вице-мэр Мирлан Амантуров "Асфальт төшөлсө эле жумуш бүтөт" деген жоопту берген. Андан бери бул жолду куруу иштеринде эмне өзгөрдү? Абдырахманов көчөсүнөн Эркиндик көчөсүнө чейин асфальт төшөлүп бүттү. Бул болжол менен 400 метрге жакын аралыкты түзөт. Ал эми Эркиндиктен Тоголок Молдо көчөсүнө чейинки аралыгында андай эмес. Кечээ анын Орозбековго чейинки бир бөлүгүнө асфальттын биринчи катмары төшөлдү. Биз бүгүн, 16-ноябрда кайрадан аталган көчөгө бардык. Эртең менен саат 9да 3-4 жумушчу объектиде жүрүшүптүр, жумушту саат ондо баштайбыз деген жообун узатышты. Саат он болуп, жумуш башталган жок. Муну ал жактагылар заводдон асфальт келбей жатат деп түшүндүрүштү. Эки жарым ай мурун деле ушул маселе айтылган болчу. Күрөңкеев көчөсүн курууга тендерден “Чу прокси” деп аталган жоопкерчилиги чектелген коом утуп алган. Бүгүн биз аталган фирманын жумушчулар тобунун башчысынын милдетин аткаруучу Мирбек Темирбековго бир катар суроолорду узаттык. "Биринчи приоритетте Эркиндиктен тартып Тоголок Молдо көчөсүнө чейин асфальт төшөө иштери турат. Адегенде асфальттын биринчи катмары 4 сантиметр калыңдыкта төшөлөт. Экинчи катмар да төрт сантиметр болуп, жалпы 8 сантиметрге жетет. Негизи асфальт төшөө бат эле бүтчү жумуш, көп убакытты жолду ага даярдоо иштери алат. Биз бул иштерди ноябрдын аягына чейин аяктайлы деп аракет көрүп жатабыз. Ал эми тротуарлар боюнча кеңдиги боюнча 2 метр болуп, 12 сантиметр калыңдыктагы топурак-шагылдын үстүнө 3 сантиметр асфальт төшөлөт. Аны ушул жылдын аягына чейин үлгүрүүгө аракет кылабыз, аба ырайы өтө суук болуп кетсе кийинки жылга калат", - деди Темирбеков. Күрөңкеевдин жашоочулары болсо бул жол 2017-жылы эле салынып бүтүшү керек болчу деп билдиришкен. Бүгүн да, эки жарым ай мурун да асфальттын жоктугу айтылгандыктан, биз жумушту аткарып жаткан “Чу прокси” ишканасынын башчысы Мирлан Исраиловго байланыштык. Маалымат боюнча жол курган фирмалардын өздөрүндө асфальт даярдаган заводдору иштейт. Ал заводдогу маселе чечилип, асфальт дарекке жөнөтүлгөнүн кабарлады. Техника менен иштөөдө мындай мүчүлүштүктөр болуп турарын да кошумчалады. “Биз жолдо жайгашып калган бир эле мамыны алдыруу үчун бир айлап күтүп калган учурлар болду. Дарбазасы жолго чейин чыгып кеткен үй ээлери бар, алар менен соттошуу да көп убакытты алат. Кечигүү тууралуу сөз кылганда ушул жагдайларды да эске алуу керек. Мисалы, байланыш өтүүчү зымдар кеткен мамыларды, бир бакты алуу да тиешелүү тараптар менен болгон сүйлөшүүлөрдөн кийин жүргүзүлөт. Мунун баары убакытты алат. Мен эртерээк бүтүп, эксплуатацияга берсек экен деп Кудайдан да тилеп жүрөм”, - деди ал. Бул эми жумушту аткарган гана тараптын жооптору болду.  порталы бул темага кайрылып келип, жолду курууга тапшырык берген "Бишкек асфальт сервистен", тендерди көзөмөл кылган тараптардан жоопторду алат.
Жогорку Кеңештин 23-январдагы жыйынында 1-январдан тартып колдонууга киргизилген жаңы кодекстер жана мыйзамдар, алардын аткарылышы талкууга алынды. Депутаттардын бир бөлүгү кодекстер кабыл алынгандан кийинки эки жыл убакыт аралыгында эч кандай түшүндүрүү иштерин жүргүзгөн жок деп өкмөттү айыпташса, мыйзамдар толугу менен талкууланбай кабыл алынганын айткан эл өкүлдөрү дагы болду.  порталынын "Жаңы кодекстердин ишке кирүүсү боюнча сындар токтобой жатат. Жоопкерчиликти ким алышы керек? Кабыл алган парламентпи же жетиштүү даярдык көрбөгөн өкмөтпү?" - деген соболуна депутат Чыныбай Турсунбеков жооп берди. Турсунбеков жаңы кодекстерди, мыйзамдарды ишке ашыруу боюнча 2 жыл аралыгында эч кандай аракеттер болбогону бүгүн көрүнүп турганын айтты. “Кодекстерди, мыйзамдарды ишке ашыруу үчүн өкмөткө 2 жыл убакыт берилген. Тилекке каршы, 2 жыл аралыгында эч кандай аракеттер болбогону бүгүн көрүнүп турат. Жаңы кодекстер, мыйзамдардын ишке ашуусу боюнча аракет кылбаган, милдетин аткарбагандар жоопкерчиликке тартылышы керек”, - дейт Турсунбеков.
Чүйдө бир жарым жаштагы баланы аялдамага наристенин чоң энеси таштаган. Бул тууралуу Чүй ОИИББинин басма сөз кызматы билдирди. Маалыматка ылайык, 10-декабрь күнү Чүй РИИБине Чүйдөгү аялдамалардын бирине наристе калтырылгандыгы тууралуу маалымат келип түшкөн. Окуя болгон жерге барган тергөө тобу баланын жашын аныкташкан. "Бул факты Чүй РИИБинде катталып, наристе райондук аймактык ооруканага жеткирилген. Андан кийин Чүй РИИБинин жаш өспүрүмдөр менен иштөө инспекциясынын кызматкерлери баланын апасы Ысык-Ата районунун 23 жаштагы тургуну К.А. экенин аныкташкан. Ал кызматкерлерге баланын атасы 29 жаштагы С.Ч. менен 5 жылдай жарандык никеде жашаганын, ортолорунда 3 бала бар экендигин айткан. "Ошондой эле ал жарандык никедеги күйөөсү менен бир жылдан бери жашабай калгандыгын, жокчулуктун айынан баласын күйөөсүнө берүү чечимин чыгарганын кошумчалаган. Бир жарым жаштагы наристени ал ушул жылдын 10-декабрь күнү күйөөсүнүн үйүнө келип таштап кеткен. Бирок баланын атасы да, туугандары да аны баккылары келген эмес. Мындан улам чоң апасы наристени айылдагы аялдамага таштап, андан соң милицияга кабар берип койгон. Бирок милиция кызматкерлерине баланы өзү таштаганын айткан эмес", - деп билдирет Чүй ОИИББи. Ал эми Эмгек жана социалдык өнүктүрүү министрлиги бала тууралуу маалыматтар топтолуп жатканын билдирет. "1 жарым жаштагы наристенин апасы баласы тууралуу эч кандай документ көргөзө алган жок. Ошондуктан бала Токмок шаарындагы балдар үйүнө которулду. Балага туулгандыгы тууралуу күбөлүк берүү каралууда. Эгерде балага тиешелүү документтер берилсе, ата-энесине кайтарып берүү маселеси каралат", - деди басма сөз кызматкери. Буга чейин Чүй облусунун Бурана айылында бир жарым жаштагы наристени кийимдери менен аялдамага таштап кеткени маалымдалган.
30-октябрда Бишкектеги Кара-Жыгач токоюнда "Жаш баатыр-2016" фестивалы өттү. Бул тууралуу Бишкек шаардык мэриясы билдирди. Фестиваль аскердик-патриоттук "Альфа Жаштык", "Баатыр", "Эдельвейс" клубдары, "Альфа" жаштар бирикмеси жана Кыргыз Республикасынын десанттары, УКМКнын ардагерлер уюму, "Ооганстан" ардагерлер союзунун жардамы менен уюштурулганы маалым болду. "Иш-чаранын максаты - патриоттуулукту ойготуу, кичинекей балдарды жана өспүрүмдөрдү спортко жакындатуу, улуттар арасындагы достукту бекемдөө, экстремизм жана радикализм идеяларына каршы туруу. Фестивалдын алкагында аскердик спорт түрлөрү боюнча мелдеш, чарба-өндүрүштүк азыктарынын, орто кылымдагы куралдардын, жол тандабас жана жарыш унаалардын көргөзмөлөрү өттү", - деп айтылат маалыматта.
Буга чейин америкалык боксчу Флойд Мейвезер менен эрежесиз эр урушта өзүн мыкты көрсөткөн ирландиялык Конор Макгрегордун ортосунда беттеш болушу мүмкүн экени айтылган. Муну чет элдик басылмалар катуу талкууга алышкан. Жакында Конор атаандашы Эдди Альварести утуп, 2 салмакта чемпион болгон. Бул беттештен кийин журналисттер Флойд Мейвезерге суроо узатышкан. Журналисттин суроосуна "мен Конордун 8 бурчтукка чыкканынан керек болсо кабарым жок" деген Флойд жолун улаган. Бирок журналисттин "ал эрежесиз эр уруштагы Флойд Мейвезер эмеспи..." деген сөзү анын төмөнкүлөрдү билдирүүсүнө себеп болгон: "Конор 20 жыл бийиктикте турду беле? Конор 49 беттеш өткөрүп, баарын жеңип алды беле? Же ал 1 түндө 300 миллион доллар тапты беле? Макул, 70 миллион тапканбы? Жок! Мени Конор менен салыштырбагыла. Мен пилмин, Конор болсо чымын". Кошумчалай кетсек, 13-ноябрда Конор Макгрегор америкалык Эдди Альварести утуп, мелдеш тарыхында 2 салмакта чемпион аталган биринчи мушкер болуп калды. Ал эми Мейвезер 49 беттештин баарында жеңишке жетишүү менен рекорд койгон.
Бишкекте "Алтын курактын эргүүсү" фестивалы өттү. Бул тууралуу Эмгек жана социалдык коргоо министрлигинин басма сөз кызматы бүгүн, 27-февралда билдирди. Фестивалга министрликтин жетекчисинин орун басары Жылдыз Полотова катышканы маалым болду. Иш-чаранын жүрүшүндө концерттик программа, кары адамдардын улуттук салттардын жана маданияттын сакталышына кошкон салымы тууралуу видеороликтер көрсөтүлүп, жаштардын "Кары адам тууралуу менин түшүнүгүм" аталышында баяндамалар жана сүрөт көргөзмө сынагы орун алды. "Бул иш-чара "Кары адамдар тарыхый-маданият мурастын алып жүрүүчүлөрү" долбоорунун алкагында өткөрүлдү. Долбоордун негизги максаты карыларга социалдык-маданий кызматтарга ээ болууга шарт түзүү. 10 чыгармачыл топ түзүлүп, долбоордун ишке ашуусуна 500 миң сом бөлүнгөн", - деп айтылат маалыматта. "Бүгүнкү фестиваль улуу муунга ыраазычылык билдирүүгө дагы бир мүмкүнчүлүк. Алардын көбү активдүү жашоону улантып, коомчулук менен аралашып, өсүп келе жаткан муунга үлгү болушууда.
Өлкөнүн аймактарындагы ооруканаларда 23-июлга карата 13 миң 202 бейтап жатат. Алардын ичинен 6 миң 500 бейтап пневмониядан, 6 миң 702 бейтап коронавирус инфекциясынан дарыланууда. Маалыматты Саламаттыкты сактоо министрлигинин коомдук саламаттыкты сактоо башкармалыгынын жетекчиси Айнура Акматова брифинг учурунда билдирди. Аймактар боюнча: - Бишкек шаары - 6 325; - Чүй облусу - 1 706; - Ош облусу - 1 289; - Жалал-Абад облусу - 962; - Ысык-Көл облусу - 945; - Ош шаары - 657; - Баткен облусу - 624; - Талас облусу - 350;
74 жаштагы британиялык "Роллінг Стонэс" рок-группасынын музыканты Мик Жаггер өзүнөн 52 жаш кичүү кинопродюсер Нур Альфалло менен сүйүү мамилесинде жүргөнү айтылууда. Бул тууралуу чет өлкөлүк басылмалар маалымдайт. Маалыматка ылайык, Мик Жаггер концерттик турдун алкагында Париж шаарында концерт өткөрүп жаткан. Нур Альфалло ошол учурда сагынычын жоюу үчүн сүйүктүүсүнө учуп келген. Концерт бүткөн соң түгөйлөр бир каттам менен АКШга учуп кетишкен. Маалымдай кетсек, Мик Жаггердин мурунку 5 аялынан 8 баласы бар. Өткөн жылы эле 30 жаштагы балерина аялы Мелани Хэмрик уул төрөп берген.
Буга чейин, тагыраагы 6-августта Орусиянын Мытищи шаарында мигранттардын массалык мушташы орун алганы кабарланган. Анда мушташка 40ка чукул чет элдик жарандар катышканы, алардын басымдуу бөлүгү Борбор Азия өлкөлөрүнөн келгени айтылган. Орусиялык басылмаларынын маалыматына таянсак, аталган мушташка катышкандардын 12си кармалган. " Мытищи шаарында болгон мигранттардын массалык мушташына катышкандардын арасында 12 жаран кармалды. Мытищи шаарынын соту аларга 6 миң рубль өлчөмүндө айып пул салынып, депортация болот" , - деп жазылган маалыматта.
Буга чейинки макалада 2016-жыл "Тарых жана маданият жылы" деп аталып, мамлекет тарабынан да, кыргыздын уул-кыздары тарабынан да маданият үчүн чоң иштер жасалганын, жыл ичинде кыргыз маданиятында болгон жагымдуу кабарлар, жеңиштер, кино тармагында жаралган ийгиликтерди баяндаган элек . Бул ирет шоу-бизнес өкүлдөрүнүн наристелүү болгону, турмуш жолуна аттанганы жана дүйнөдөн өткөн маданият кызматкерлери тууралуу сөз болот. НАРИСТЕЛҮҮ БОЛГОН ШОУ-БИЗНЕС ӨКҮЛДӨРҮ Жыл башында "Республика-Ата Журт" фракциясынын лидери Өмүрбек Бабанов кыздуу болсо, 18-апрелде футбол боюнча улуттук кураманын коргоочусу Дениэл Тего наристе жытын жыттаган . Ошондой эле "Абдыш-Ата" футболдук клубунун башкы машыктыруучусу Мирлан Эшенов , актёр Камчы Сарыбаев , оор атлетчи Иззат Артыков , "Азия Микс" командасынын оюнчусу Эрмек Кененсаров , ырчы Турдакун Ниязалиев , шоумен Бакыт Байсариев кыздуу болушкан. Ал эми ушул эле жылдын 14-апрелинде ырчы Ильяз Абдыразаков , августта КГ Эльмураттын экинчи уулу төрөлсө, "тамашоучулар" Кубанычбек Курманбеков , Эмил Эсеналиев, ырчы Добр тун уулдуу болушкан. Жыл аяктаарда алып баруучу Эрмек Нурбаевдин 4-уулу жарыкка келди. ТУРМУШ ЖОЛУНА АТТАНГАНДАР Бул жылы кыргыз шоу дүйнөсүндө көз күйдүргөн бойдок жигиттер, жигиттердин жүрөгүнө чок салган сулуулар өмүрлүк түгөйлөрүн таап, турмуш жолуна аттанышты. Төкмө акын Элмирбек Иманалиевдин тун кызы Айзуура Иманалиева , "Стылэ міх" триосунун ырчысы Илима Дуйшеналиева , президент Алмазбек Атамбаевдин кызы Алия Шагиева , "Кара жорго" бийлеп элге таанылган Асел Касмакунова , белгилүү скрипкачы, ырчы Нурайым Азыкбаева турмушка чыкты. Ошондой эле белгилүү "Азия Микс" командасынын оюнчулары быйыл жоон тобу менен үйлөнүштү. Алсак, аталган команданын оюнчулары Сергей Душимов , Эрмек Кененсаров, Ростислав Ященко, Бактияр Касымалиев бойдокчулук менен кош айтышты. Ырчылар Дайыр Исмадияров , Гүлжигит Калыков , алып баруучу Нурсултан Майназаров , футбол боюнча улуттук курама команданын мүчөсү, бишкектик "Дордой" футболдук клубунун оюнчусу Дэвид Теттенин моюнуна каамыт салынган. ОРДУ ТОЛГУС ЖОГОТУУЛАР 4-февралда Кыргыз Республикасынын Баатыры, Кыргыз Эл акыны, Токтогул атындагы Мамлекеттик сыйлыктын лауреаты, Улуу Ата Мекендик согуштун ардагери Сооронбай Жусуев дүйнө салды. Эл акыны узакка созулган оорудан улам каза болгон. Март айында Кыргыз ССРинин Эмгек сиңирген артисти Сайнабүбү Жунушалиева 7-мартта 80 жаш курагында көз жумган. 25-май күнү белгилүү жазуучу, драматург, Кыргыз Республикасынын Маданиятка эмгек сиңирген ишмери Талип Ибраимов 76 жашында узакка созулган оорудан улам дүйнөдөн өттү. Ошондой эле июль айында Улуу Ата Мекендик согуштун ардагери, Кыргыз Республикасынын Баатыры, Кыргыз Эл акыны Сүйүнбай Эралиев каза болгон.
Телефондордун кооз номерлери – бул сиздин бизнесиңиз үчүн муст һавэ же жакын адамыңызга маанилүү белек болуп саналат. О! түйүнүнүн бардык абоненттери үчүн мындай номерлердин ири сатып түгөтүүсү О!Сторэ тармагында 29-октябрда туура саат 00:00:00дө башталат да, 30-октябрда түн жарымында бүтөт. Сиздин 2021-жылдын 29-30-октябрында, 2 гана күн, Голд, ВІП, Платінум премиум категориясындагы номерлерди 90% арзандатуу менен сатып алуу мүмкүнчүлүгүңүз бар. Арзандатуулар баарыңыздарга жетет, бирок өзүңүз көздөгөн сандардын комбинациясына ээ боло аласызбы? Эгер сиз О! абоненти болсоңуз, анда керектүү номердин жеткиликтүүлүгүн үйдөн чыкпай туруп текшере аласыз. Аны аткаруу үчүн буйрутманы териңиз: *212*0ХХХ аааааа форматындагы жаңы номер# . Эгер номер бош болсо, « Менин жаңы номер им» кызматынын жардамы менен дароо сатып алса болот, эң башкысы, балансыңызда сатып алууга жеткиликтүү сумма болушу керек. Эгер сиз О! абоненти эмес болсоңуз, анда « Кош келиңиздер! » кызматынын 0 500 000 500 (сиздин тарифтин шарттары боюнча тарификация) номерине чалуу менен сиздин номериңиздин копиясы бош экендигин билсеңиз болот. Андан кийин өзүңүз кыялданган СІМ-картаны сатып алуу үчүн жакын жайгашкан О!Сторэ дүкөнүнө паспортуңуз менен шашылыңыз. Жакын жайгашкан О!Сторэ дүкөнүнүн же сатуу жана тейлөө кеңсесинин дарегин бул жерден билсе болот: кг Ал эми ПЛАТІНУМ категориясындагы стилдүү жана статустуу номерлер онлайн-аукциондун віпномэр.о.кг сайтында жеткиликтүү.
Филиппиндин Пуэрто-Принсеса шаарында 1-7-август аралыгында өткөн бокс боюнча жаштар арасындагы Азия чемпиондугунда Кыргыз мушкерлери 5 медаль тагынышты. Бул тууралуу Жаштар иштери, дене тарбия жана спорт агенттиги билдирет. Маалыматка ылайык, аталган мелдеште Кыргыз спортчулары 1 күмүш жана 4 коло медаль жеңип алышты. Умар Кубанычбек уулу 63 килограммга чейинки салмак ченинде катышып финалга чейин жеткен. Анда өзбекстандык Нурислом Исмоиловго туш келип, 3 раунддук беттештин жыйынтыгында 4:1 эсеби менен Кыргыз спортчусу жеңилип калган. Жыйынтыгында Умар Кубанычбек уулу күмүш медалга ээ болду. Медаль жеңген Кыргыз мушкерлердин тизмеси: 63 килограммга чейинки салмак ченинде: 2-орун - Умар Кубанычбек уулу; 50 килограммга чейинки салмак ченинде: 3-орун - Муктарбек Ибраимов ; 57 килограммга чейинки салмак ченинде: 3-орун - Айдар Ороскулов ; 66 килограммга чейинки салмак ченинде: 3-орун - Дастан Оңолбеков ;
Бүгүн, 14-январда Дүйнөлүк саламаттыкты сактоо уюмунун эл аралык эксперттери коронавирус инфекциясынын келип чыгышын изилдөө үчүн Кытайдын Ухан шаарына киришти. Бул тууралуу чет элдик басылмалар жазып чыгышты. Учурда "Тез жардам" кызматы жана коргоочу костюм кийген кызматкерлер аэропорттун имаратынын сыртында адистерди күтүп жатышат. Адистер Сингапур шаарынан учуп келишкен.
Никулинск райондук сотунун чечими менен ырчы жана алып баруучу Ольга Бузова турак жай жана коммуналдык тейлөө үчүн 70 миң рубль карызын төлөөгө милдеттендирилди. Бул тууралуу аталган райондук сотунун басма сөз кызматы маалымдаган. Маалыматка ылайык, Ольга Бузованын Раменки районунда жайгашкан батиринин коммуналдык төлөмдөрү убагында төлөнбөй 70 миң рублга жеткен. Мындан улам 2023-жылдын 20-апрелинде Москвадагы көп кабаттуу үйлөрдү капиталдык оңдоп-түзөө фонду ырчынын үстүнөн арыз жазган. Фонддун өкүлдөрүнүн айтымында, алар сотко кайрылууга аргасыз болушкан. Соттун чечими бүгүн, 24-апрелде чыккан.
4-июнь күнү футбол боюнча Дүйнө чемпиондугу старт алды. Спорт дүйнөсүндөгү эң беделдүү мелдеш алгачкы жолу Орусия мамлекетинде өтөт. Дүйнө кубогу үчүн 32 команда ат салышат. Учурдагы чемпион Германия командасы, Месси баштаган Аргентина, Португалияны сүйрөгөн Роналду, Египеттин жылдызы Салах, Бразилиянын үмүтү Неймар жана башка мыкты футболчулар күйөрмандар үчүн кызыктуу беттештерди тартуулашат.
"Мыйзамсыз дарыгерлик менен алектенген табып Хашим Зайналиевге кылмыш иши козголду". Мындай маалыматты Бишкек ШИИББинин маалымат кызматынан кабарлашты. Маалым болгондой, ага Кылмыш жана Жаза кодексинин 122-беренеси (мыйзамсыз дарыгерлик кылуу) боюнча иш козголуп, тергөө иши башталды. Кылмыш ишин ачууга Саламаттыкты сактоо министрлигинин жазган каты негиз болгон.
Бүгүн, 13-сентябрдагы Жогорку Кеңештин жыйынында депутат Жусупбек Коргонбай уулу с анариптик өнүктүрүү министринин кызмат ордуна талапкерлиги каралып жаткан Нурия Кутнаеванын кыргыз тилин канчалык билерине кызыкты. Эл өкүлү Кутнаеванын эне тилин мыкты деңгээлде билеринен күмөн санап жатканын айтты. Кутнаева ага мектепти жана жогорку окуу жайды орус тилинде окугандыгын, учурда кыргыз тилин тереңдетип жатканын билдирди. "Эне тилди колдонуу маанилүү экенин түшүнөм жана аны жакшыртууга аракет кылып жатам. Учурда жекече мугалимден сабак алуудамын", - деди ал. Коргонбай уулу ага "Сиз жекече сабак үйрөнүп бүткүчө 22-кылым болот. Андыктан батыраак үйрөнүңүз" деди. Ошондой эле ал Кутнаева кыргыз тилин толук өздөшүрөрүнө ишенерин кошумчалады.
Бүгүн, 18-сентябрда Жогорку Кеңештин комитет жыйынында өкмөттүк аппараттын жетекчиси, юстиция министри, Ɵнѳр жай, энергетика жана жер казынасын пайдалануу боюнча мамлекеттик комитетинин тѳрагасы кызматтарына талапкерлер каралууда. КСДП фракциясынын лидери Иса Өмүркулов кадр маселесин көзөмөлгө алуу керектигин айтты. "Кызматкер жакпай калса жумуштан кетирүү тажрыйбасын токтотуу зарыл. Жаңы министр дайындалса статс-катчыны алмаштырат. Статс-катчы алмашпоосу керек. Ал өзүнүн мөөнөтү бүткөнчө иштөөсү зарыл.
Борбор калаабыз Бишкекте Венгриянын жогорку окуу жайларына кабыл алуу сынактары өтүүдө. Бул тууралуу Билим берүү жана илим министрлигинин басма сөз кызматынан билдиришти. Билдирүүгө ылайык, сынактар компьютердик тест аркылуу ишке ашып, адамдык фактор жоюлган. "Талапкерлер сынактын жыйынтыгын компьютерден тест бүткөн соң дароо көрө алат. Ошондой эле жыйынтыктар онлайн форматта ачык шилтеме аркылуу көрсөтүлөт. Жалпы жыйынтык бүгүн (17.02.2021) министрликтин расмий сайтына түнкү саат 12:00гө чейин салынат ", - деп билдиришти министрликтен.
Буга чейин чет өлкөдө качып жүргөн казакстандык активист Жандос Алимкулов үй-бүлөсү "Манас" аэропорту аркылуу Европага учар алдында кармалып, учактан түшүрүлгөнүн социалдык түйүндөгү баракчасына жазып чыккан. Аталган жагдайга байланыштуу УКМКнын маалымат кызматы бүгүн, 10-декабрда түшүндүрмө берди. Андагы маалыматка караганда, Алимкуловдун жубайы Динара Байтасова 5 жана 9 жаштагы эки кызы менен 6-декабрь күнү Бишкек-Москва каттамы аркылуу Москва шаарына учуу үчүн "Манас" аэропортундагы көзөмөл өткөрүү жайынан өтүп жатканда кармалган. Анда чек арачылар Байтасованын паспортуна Кыргыз өлкөсүнүн аймагына киргени боюнча мөөр басылбаганы жана автоматташтырылган системге катталбаганы үчүн кармашкан. Кийин чек арачылар тийиштүү документтерди толтурган соң Казак жаранын эки кызы менен УКМКнын аймактык бөлүмүнө өткөрүп беришкен. Бирок УКМК кызматкерлери текшерүү маалында катачылык Мамлекеттик чек ара кызматынын кызматкерлери тарабынан болгонун аныктап Байтасованы бошоткон. "Мындан улам УКМК Байтасованын эки кызы менен учактан түшүрүлгөнүнө тиешеси жок экенин билдиребиз.
Бишкек шаарында иш таштаган маршруттук таксинин айдоочулары эртең, 3-июнда дагы каттамдарга чыкпайт. Бул тууралуу порталына Көк-Жар конушунда чогулган айдоочулар билдирди. Алардын айтымында, шаар мэриясына караштуу транспорт башкармалыгы менен маршруттук таксилерди тейлеген компания өкүлдөрү бааны көтөрүүнү сентябрь айына калтырууну сунуштаган. “Биз эртең дагы каттамга чыкпайбыз. Эгер жол акыны көтөрбөсө бир жумага чейин чыкпай деле коё беребиз. Учурда биздин 10 сом менен каттамга чыкканыбыз эч нерсени актабай жатат, биз унааларыбызды оңдото албай калдык”, - дешти айдоочулар. Белгилей өтсөк, бүгүн, 2-июнда борбор калаада маршруттук таксилер жол акысын көтөрүү максатында каттамга чыккан эмес.
Италиянын Бергамо шаарынын мэри Жоржио Гори Чемпиондор Лигасынын 1/8 финалындагы "Аталанта" - "Валенсия" оюну Италиядагы коронавирустун тез жайылышына алып келди деп эсептейт. Бул тууралуу ал жергиликтүү басылмаларга берген маегинде билдирген. "Бул оюн 19-февралда болгон. Италиядагы вирус жуктурган алгачкы адам 23-февралда катталып жатат. Биз ал убакта эмне болуп кетээрин билген эмеспиз да. Бул вирус адамдан адамга жугат экен. Бул оюнда стадионго 40 миңдей адам келген жана кафе-барларда топтошуп алып көрүшкөн. Бул күнү адамдар бири-бири менен көп контакт кылышкан. Чемпиондор Лигасынын бул оюну Италияга биологиялык бомба болду деп эсептейм" , - деп билдирген. Мэрдин билдиришинче "Валенсия" командасында бул оюнда негизги курамда чыккан үч оюнчудан ( Эсекьель Гарай , Эльяким Мангаля жана Хосе Гайя ) коронавирус аныкталган. Чемпиондор Лигасынын 1/8 финалындагы "Аталанта" (Италия) - "Валенсия" (Испания) командаларынын биринчи оюну Милан шаарындагы "Жузеппе Меацца" стадионунда болуп, 4:1 эсебинде италиялык клубдун жеңиши менен аяктаган.
Бишкекте "Тез жардам" чакырган аялдын мас абалындагы күйөөсү фельдшерди сабады. Бул маалыматты "Тез жардам" борборунун башкы дарыгери Искендер Шаяхметов тастыктады. Маалыматка караганда, Калыс-Ордо жаңы конушуна "Тез жардам" кызматына чакыруу 19-ноябрда саат 23:50дө келип түшкөн. Кызмат саат 1:09да бейтапка барган. "Жаран тамагы ооруп, дене табы көтөрүлүп кеткен. Ал күндүз аймактык поликлиникага барып көрүнгөн учурда дарыгер тиешелүү дары-дармектерди жазып берген. Бирок өз убагында дарыларды ичпегендиктен абалы начарлаган. Фельдшер өз кеңешин берип үйдөн чыгып келе жаткан маалда бейтаптын мас абалындагы уктап жаткан күйөөсү туруп фельдшерге кол көтөргөн. Ал кызмат кеч келгенин айтып нааразы болгон. Унаага отурайын деп жаткан маалда да дарыгердин артынан чуркап барып уруп баштаган. Айдоочу экөөнү ажыратып милиция кызматын чакырган", - дейт Шаяхметов. Окуя болгон жерге келген милиция кызматы үчөөнү тең наркология бөлүмүнө алып барып текшерген. Жыйынтыгында "Тез жардам" кызматынын фельдшери жана айдоочусу соо экени, ал эми аларга кол көтөргөн адам мас абалында экени аныкталган. Шаяхметов белгилегендей, окуя муну менен эле бүтүп калган эмес. "Көп өтпөй милициянын нөөмөттөгү капитаны диспетчерлерге чалып "Тез жардам" кызматы атайын кеч келерин жана чыр-чатакты ошолор уюштурарын билдирип күнөөлөгөн. Мени таң калтырганы өз кызматын так аткарып жаткан биздин кызматкерлерге кол салуу болуп жатса, буга күнөөлүү адамды кармагандын ордуна аны коё берип эле тим болбостон кайра чалып бизди күнөөлөгөнү болду", - деп билдирди башкы дарыгер.  порталы бул боюнча нөөмөттөгү милиция кызматкеринен жана фельдшерди сабады делген тургундан пикир алып жарыялоого даяр.
Интернетте Жогорку Кеңештин мурдагы депутаты Өмүрбек Текебаев баш болгон абактагы саясатчыларга 5-май - Конституция күнүнө карата мунапыс жарыялоону президент Сооронбай Жээнбековдон суранган кайрылуу тарап жатат. Урматтуу Сооронбай Шарипович, 5-майга карата жалган жалаа менен соттолуп, абакта отурган Текебаев баш болгон саясатчыларга мунапыс жарыялап, азаттык берсеңиз эң адилет, калыс жана камкор эл башчы катары тарых барактарына алтын тамга менен жазылып каласыз" , - деп жазылат кайрылууда. Белгилей кетсек, 2017-жылы 16-августта Бишкек шаарынын Биринчи Май райондук соту Өмүрбек Текебаевди жана мурдагы элчи Дүйшөнкул Чотоновду ар бирин 8 жылга эркинен ажыраткан.
Бишкек шаарынын Жеңиш жаңы конушунда жол асфальтталган эмес, бала бакча өңдүү эл муктаж болгон социалдык объектилер жок. Бул тууралуу жергиликтүү жашоочулар билдиришти. "Өткөн жылы ашар жолу менен канализация куруу үчүн өзүбүз 28 миң сомдон акча чогултканбыз. Бирок бардык үй-бүлөдө тең шарт болбогондуктан, акча чогулбай, иш токтоп турат", - деп билдирди жергиликтүү тургун Марс Токталиев . Бермет Мамбетакунова: "Буга чейин депутаттар шайлоо алдында сөз берип кетишкен. Добушубуз керек болгондо ар шайлоодо келип убада беришет. Жолубуз асфальтталбай айылды чаң каптап жатат. Ал эми айылда бала бакча жок. Балдарыбыз мектепке даяр болбой, билим деңгээли төмөн болуп жатат". Белгилүү болгондой, Жеңиш жаңы конушунда 500дөн ашуун түтүн эл жашайт. Аталган айылга буга чейин таза суу, электр энергиясы тартылган.
Өлкө башчы Садыр Жапаровдун катышуусунда салтка айланган “Мурас” достук турнири 14-15-декабрда өтөт. Бул тууралуу порталына Кыргыз футболдук союзунан тастыкташты. Маалыматка ылайык, бул спорттук иш-чарага жалпы 16 команда катышат. Алар 4 командадан 4 тайпага бөлүнөт. Турнир Бишкектеги "Газпром балдарга" жана Каба уулу Кожомкул атындагы спорт ордосунда өтөт. Белгилей кетсек, “Мурас” достук турнири май айында Бишкекте өткөн.
Ош шаарындагы базардан сатып алган дарбыздын ичи кыпкызыл кан сыяктуу болуп, кармап көрсөк чоюлчаак болуп жатат деген шаар тургуну Кутман Султанов порталына буларды айтып берди. Анын айтымында, дарбызды 22-июнда шаардагы базарлардан Тажикстандын дарбызы деп 3 даана сатып алган. "Ичи кыпкызыл болуп тургандыктан даамдуу көрүнүп, үчтү сатып алгам. Үйгө келип кессек эле ичи башкача кызыл экен. Жеп көрсөк даамы жок, анан кармап көрсөк майдаланып кетпей, чоюлчаак. Мыкчып көрсөм желим сыяктуу. Анан дагы ал жактагы дарбыздардын баарынын формалары бирдей болчу. Эртеси үйдө бузулбай турган 1 дарбызды мага саткан сатуучуга алып барсам, дарбыздарды сатып бүтүп, кетип калышкан экен. Бирок өзүм тийиштүү жерлерге кайрылган жокмун", - деди Султанов. Буга чейин Өзбек жана Тажик өлкөлөрүнөн алынып келген дарбыз жана коондордо нитраттын өлчөмү көп экени айтылган.
"Медиа-порталдагы" комедиялык жанрдагы тасмалардын бири - "Браво!" тасмасы. Бул тасмада Нурлан Насиптин ырчылык жашоосундагы басып өткөн жолу баяндалып, анда ал баш каармандын, тагыраак айтканда, өзүнүн образын жараткан. Ошондой эле "тамашоучу" Кубанычбек Курманбеков жана Аида Чоткараева да роль жаратышкан. Режиссёрлору - Нурлан Мамакеев, Самат Эркинбеков . Ал эми тасма жарыкка чыккандан кийин көпчүлүк "Кү-үн ысыккы" деп ырдап калганы тууралуу Кубанычбек Курманбеков: "Негизи, "Күн ысык" деген ыр сценарийде жок болчу. Мурда ушинтип ырдай берчүмүн. Кинонун 4-5 жеринде жөн эле ырдап койгом, анан монтаждап жатып кино тартуучу топ кошуп койду",- деп бизге берген маектеринде билдирген эле. Бул кинокомедия жаш ырчы Нурлан Насипти шоу-бизнесте белгилүү кылам деп жүргөн демилгелүү продюсер жөнүндө. Продюсер Нурланды, анын чыгармачылыгын элге кеңири жайылтып-даңазалап жүрүп, жыйынтыгында аны жылдыз кылат. Ошол эле убакта алар ар түрдүү көйгөйлөргө туш болушат. Соңунда баш каарман чыныгы сүйүүсүн табат.
Бүгүнкү күндө Сокулукта өгөй атасы тарабынан сабалган 6 жашар бала боюнча кылмышкерге карата тергөө иш-чаралары улантылып жатат. Бул тууралуу Эмгек жана социалдык өнүгүү министрлигинин басма сөз кызматынан билдиришти. Учурда бала Ат-башы районунда таенесинин камкордугунда. "6 жашар балага медициналык-психологиялык жардам, ошондой эле гуманитардык жана материалдык жардам көрсөтүлөт. Мындан тышкары, бала медициналык жактан дайыма көзөмөлдө болуп, баланы багып жаткан үй-бүлөгө көзөмөлдөө туруктуу негизде жүргүзүлүп турат. Ошондой эле үй-бүлөгө баланы мектепке чейинки билим берүү мекемесине жайгаштырууга, келечекте баланы мектепке даярдоого көмөктөшүү боюнча иштер жүргүзүлөт", - деп билдиришти министрликтен. Баланын учурда психологиялык абалы канааттандырарлык. Ал камкордукка алган үй-бүлө мүчөлөрү менен жылуу мамиледе экендиги айтылат. "Ат-Башы районунун социалдык кызматы үй-бүлөгө жана балага социалдык колдоо көрсөтүп, тергөө иш-чараларында жана сот өндүрүшүндө баланын кызыкчылыгын коргойт.
Футбол боюнча Кыргыз улуттук курама командасынын дарбазачысы Руслан Амиров бишкектик "Дордой" клубуна өттү. Бул тууралуу "Дордой" клубунун маалымат кызматынан кабарлашты. "31 жаштагы дарбазачы келе жаткан сезондо бизде ойнойт. Руслан Амиров «Абдыш-Ата», «Алга», «Юнайтед Виктори» (Мальдивдер), «Туранспор» (Түркия), «Гефест» жана «Лашын» (Казакстан) командаларында ойноп кеткен. Жаңы оюнчубуз өзүнө 16-номерди тандады", - деп жазылат билдирүүдө.
"Өнүгүү-Прогресс" фракциясынын лидери Бакыт Төрөбаев же "Кыргызстан" фракциясынын лидери Канат Исаев Жогорку Кеңештин жаңы төрагасы болушу мүмкүн. Бул тууралуу порталына Жогорку Кеңештеги өздүк булактар билдиришти. Маалым болгондой, парламенттин коалициялык көпчүлүгү талапкерлер менен сүйлөшүүлөрдү жүргүзүп, жакынкы 2 күн ичинде төрага шайланары күтүлүүдө. Айта кетсек, бүгүн, 13-апрелде Асылбек Жээнбеков анын агасы Сооронбай Жээнбековдун премьер-министрликке шайланганына байланыштуу Жогорку Кеңештин төрагасы кызматынан кетерин жарыялаган.
Футбол боюнча Кыргыз улуттук курама командасы Түркмөнстан менен Тажикстанга караганда күчтүү. Бул тууралуу Оман курамасынын башкы машыктыруучусу Бранко Иванкович маалымат жыйында айтты. "Кыргыз курамасы менен алты айдан кийин Азия Кубогунда кез келебиз. Бул беттеш атаандашты азыртадан изилдөө үчүн жакшы мүмкүнчүлүк. Биз Кыргызстан курамасын сыйлайбыз. Анткени бул курама команда биздин мурунку атаандаштарыбыз Түркмөнстан менен Тажикстанга караганда күчтүүрөөк деп эсептейм. Эки команда үчүн бул оюн абдан кызыктуу жана маанилүү болуш керек", - деген Иванкович.
Түркияда эки жумадан бери дайынсыз болуп жаткан Жазгүл Шамуратова табылды. Бул тууралуу Ички иштер министрлигинин маалымат кызматынан билдирди. Маалыматка ылайык, бүгүн, 5-июлда Кыргызстандын ички иштер министри Улан Ниязбековдун , Түркиянын ИИМдин орун басары Мехмет Акташтын жана Түркия ИИМдин Кыргызстандагы Өкүлчүлүгү менен биргеликте иш алып баргандыгынын натыйжасында Стамбул шаарында дайынсыз болуп жаткан 20 жаштагы Жазгүл Шамуратова табылды.
Советтик эстрада ырчысы Майя Кристалинская 1985-жылы 53 жашында оорудан улам Москвада каза болгон. Ал 29 жашында жүлүн бездеринин шишик оорусу менен жабыркап дарыланып турган. Кийинчерээк химиотерапиядан калган күйүктөрдү жашыруу үчүн чачын өрүп, моюнун жаап жүрүүгө аргасыз болгон. 1984-жылдан тарта оорусу күчөп, 1 жыл өткөн соӊ бул дүйнө менен коштошкон. Майя Кристалинская 1932-жылы 24-февралда жарык дүйнөгө келген. 1960-жылдан тарта чыгармачылыкка катуу киришип, көпчүлүктүн жүрөгүндө "Кар жаады", "Илегилек", "Эки жээк", "Балалык алыстап кетти", "Турналар", "Назиктик" сыяктуу белгилүү ырлардын автору катары калган.
Буга чейин Дүйнөлүк саламаттыкты сактоо уюму Нидерландыда, Дания, Австралия жана Улуу Британияда коронавирустун жаңы түрү пайда болгонун билдирген. Кийин анын жугуштуулугу 70 пайызга жогору экени айтылып, калкты этият болууга чакырган. Ушул себептүү Улуу Британияда катаал карантин киргизилип, шаар толугу менен жабылган. Буга байланыштуу порталы Улуу Британиянын Лондон шаарында эмгектенип жүргөн Чолпон Абдыжапарова аттуу мекендешибиз менен маектешип, учурдагы абалы тууралуу кеп козгодук. - Улуу Британияда коронавирустун жаңы түрү жүрүп жатканы айтылууда, ден соолугуңуз жакшыбы? - Ооба, учурда Британияда вирустун жаңы штаммы табылды деп шаарга катуу карантин киргизилди. Мен болсо сыртка көп деле чыкпай элемин. Дүкөндөргө азык-түлүк алганга, кээде басканга эле чыгып жатам. Ден соолугубуз жакшы буюрса. - Чолпон, өзүңүз жөнүндө айтып бериңизчи? - Мен Ысык-Көл облусуна караштуу Саруу айылында төрөлгөм. Ал жерде 6-класска чейин окугам. Андан кийин 6-класстан баштап 11-класска чейин Чоктал айылындагы кыргыз-түрк лицейинде окугам. Андан соң Бишкекте 1 жарым жыл окуп, Түркия мамлекетине окууга кеткем. Түркияда компьютердик билим бөлүмүн окудум, анан алмашуу программасынын негизинде Канаданын Ватерлу университетинде 1 семестр окууга мүмкүнчүлүк алгам. Германияда да сыноо мөөнөтүнөн өткөм. Кийин чет өлкөдө окуумду аяктап, Бишкекке келип кесибим боюнча 5 жыл иштедим. Ноябрь айынын аягынан тарта Улуу Британиянын Лондон шаарында иштеп баштадым. Келгенден бери изоляцияда болуп, тамак-аш онлайн заказ берип, эч жакка чыкпай эле мейманканада болуп жаттым. - Учурда Лондондо карантин режими киргизилгенине байланыштуу сиз эмне менен алек болуп жатасыз? - Мен бул шаарга жумушума байланыштуу көчүп келгем. Учурда негизинен жумуш менен эле алек болуп жатам. - Кыргыз өлкөсүнөн кетүүгө эмне түрткү болду? Эмне себептен дал ушул өлкөнү тандадыңыз? - Жаңы мүмкүнчүлүктөрдү колдонуу жана өз кесибимди дагы да өнүктүрүү, мыкты адис болуу үчүн бул шаарга келдим. Лондондо көптөгөн ири компаниялар бар. - Буга чейин вируска байланыштуу Британияда жарандар массалык түрдө шаардан чыгып кетип жатышат деген маалыматтар чыкты эле, дегеле жалпысынан алганда өлкөдө абал кандай болуп жатат? - 20-декабрдан баштап чектөөлөр кирип баштады. Ага ылайык, Лондондон эч жакка чыгууга болбойт. Британия ичинде себеп болбосо башка шаарларга чыгууга жана кирүүгө тыюу салынган. Бул нерсе бат эле кокусунан болуп кетти, 19-декабрь күнү айтылып, эртеси эле шаар жабылды. Ошол себептүү окууга, ден соолукка жана башка себептерге байланыштуу шаардан чыгып кеткендер да болду, жетишип үлгүргөндөр чыгып кетти. Мындай чектөөлөр күтүүсүз болду, декабрь айында карантин режимин бир канча жолу өзгөртүштү. Алар башында кафелердин иштөөсүнө уруксат берип жатышкан, кийин чектөө киргизе баштады акырындап тамак-аштарды алып кетүүгө гана уруксат болуп калды. Бардыгы Жаңы жылга карата жеңилдөө болот деп күтүп жатышкан да, тескерисинче вирустун жаңы штаммына байланыштуу катаал кылып коюшту. - Күтүүсүздөн эле болуп кетти деп жатасыз, сизде кооптонуу болгон жокпу? - Кооптонуу деле болгон жок, Инстаграмдан Бишкектеги досторумду карасам, вирус жоктой эле баары жаңы жылдык кечелерде жүрүшөт. Бизде чогулууга уруксат жок, тамактануучу жайлар жабык, башкалардын үйүнө бара албайсың, алар сага келе алышпайт. Бизде 25-декабрда "Чрістмас" деп коюшат, мен жалгыз тостум. Жаңы жылды деле тосушат, аны дагы жалгыз тосом (күлүп). - Алдыда кандай пландарыңыз бар? Максаттарыңыз тууралуу айта кетсеңиз? - Алдыда өзүмдү мыкты адис катары өнүктүрүп, өз кесибимдин чебери болсом деген максаттарым бар.
Асылбек Жээнбеков, Төрөбай Зулпукаров, Бакытбек Жетигеновду кылмыш жоопкерчилигине тартуу маселесин кароо боюнча түзүлгөн депутаттык комиссия чечим кабыл алды. Ага ылайык, Башкы прокуратуранын келтирген өтүнүчүн комиссия канааттандырган жок. Бул туурасында комиссиянын мүчөсү Эмил Токтошев тарабынан белгилүү болду. "Башкы прокуратуранын аты аталган депутаттарга кылмыш ишин козгоо катына Жогорку Кеңеште түзүлгөн комиссия макулдугун берген жок", - деди ал. Белгилей кетсек, Жогорку Кеңештин депутаттары Асылбек Жээнбеков, Төрөбай Зулпукаровго "коррупция", Бакытбек Жетигеновго "бийликти курал колдонуп күч менен басып алууга даярдык көрүү" беренелери боюнча сот тарабынан камакка алуу түрүндөгү бөгөт коюу чарасы колдонулган.
Президент Садыр Жапаров Кореянын президенти болуп шайланган Юн Сок Ёлди куттуктады. "Корея Республикасы Азия-Тынч океан регионундагы Кыргыз өлкөсүнүн негизги өнөктөштөрүнүн бири болуп саналат. Кыргыз мамлекети достук жана өз ара түшүнүшүү принциптерине негизделген кыргыз-корей эки тараптуу мамилелерин жогору баалайт. Акыркы жылдары биздин кызматташтыгыбыз жаңы деңгээлге көтөрүлгөнүн белгилей кетүү кубанычтуу. Буга жогорку жана эң жогорку деңгээлдеги өз ара сапарлар, жолугушуулар жана сүйлөшүүлөр маанилүү өбөлгө түздү. Сиздин жогорку мамлекеттик кызматта иштөөңүз Корея Республикасынын мындан аркы өнүгүшүнө, ошондой эле Кыргыз Республикасы менен Корея Республикасынын ортосундагы эки тараптуу мамилелердин тереңдешине салым кошот деп ишенем" , - деп айтылат мамлекет башчынын куттуктоо катында.
Өлкө башчы Садыр Жапаров "Кабар" агенттигине курган кезектеги маегинде өлкөдө болуп жаткан суу тартыштыгы маселесине токтолду. Президент суу тартыштыгы жалпы дүйнө жүзүндө климаттын өзгөрүүсүнөн улам жылдар өткөн сайын суунун азайып бараткандыгы менен байланыштуу экенин белгиледи. “ Экинчиден бизде, суунун башында турган Кыргызстанда суунун тартыштыгы болуп жаткандыгынын эң негизги себеби - эгемендик алгандан бери Кыргызстанда, айрыкча Чүй өрөөнүндө бир дагы БСРдин, БДРдин, суу сактагычтын курулбагандыгы (ред:. БСР – күн сайын жөнгө салынуучу бассейндер (бассейны суточного регулирования)). Илгерки союз мезгилинде курулган БСРлер гана иштеп турат. Эмдиги жылдан баштап БСРлерди курууга бардык күчтөрдү жумшайбыз. Акчалардын баарын ушул тармакка бөлөбүз. БСРлерди курабыз. БСРлер курулгандан кийин суу көйгөйү чечилет. БСРлер жетишпесе Чүй өрөөнүн, Бишкек шаарды суу менен кантип толук камсыз кылмак элек? Мен “жардын кырына келген” Кыргызстанды колума алгам. Четинен бардык маселени командабыз менен биргеликте чечип келе жатабыз. Кудай буюрса алдыда келе жаткан жылдарда бардык көйгөйлөрдү, анын ичинде суу маселесин да чечебиз. Эгемендүүлүк алган 33 жылдын ар бир жылы бирден БСР, бирден эле ГЭС куруп турушканда азыр 33 ГЭС, 33 БСР иштеп турмак. 33 ГЭС бери дегенде 300 мегаватт электроэнергия берип турмак. Мен бир эле тармак боюнча мисал келтирдим. Айта берсем маселе көп, чыдаш керек.
Бишкекте “Эл аман” аталышындагы биринчи мамлекеттик дарыкана ачылып, ага министр Алымкадыр Бейшеналиев катышты. Бул тууралуу Саламаттык сактоо министрлигинен билдиришти. Маалыматка ылайык, Бейшеналиев мамлекеттик дарыканалардын ачылышы элди жеткиликтүү дары-дармек менен камсыздоо көйгөйүн чече аларын айткан. " Дарыкана Логвиненко, 30 дарегиндеги №3 үй-бүлөлүк медицина борборунда жайгашкан. Саламаттык сактоо министрлиги ал жакта 800 аталыштагы зарыл болгон препараттар бар экенин билдирди. Жашоочулар мамлекеттик дарыканадан дарыны 10-15 пайызга арзан ала алат ”, - деп билдиришти мекемеден. Ошондой эле министрлик 10-ноябрга чейин республика боюнча 46 мамлекеттик дарыкана ачыларын белгиледи. Ал эми дарылардын түрүн 2 миңге чейин көбөйтүү каралып жатканын баса белгиледи.
Бишкек мэри болуп кайрадан шайланган Албек Ибраимов журналисттер менен жолугушуу өткөрүп, суроолорго жооп берди. Иш-чаранын жүрүшүндө ага бүгүн эртең менен шайлоо учурунда өткөн митинг тууралуу суроо берилди. "Бул митингге менин эч кандай тиешем жок. Силердей эле мен мэрияга келгенимде чогулган элди көрдүм. Митингдин шайлоого кандайдыр бир таасир эткенин сезген жокмун", - деди Ибраимов. Мындан тышкары ал бүгүнкү митинг баш аламан уюштурулганын айтты. "Мындай митингге уруксат алуунун кереги жок. Акция борбордук аянтта өтө турган болсо, ошондо уруксат алуу зарыл. Бүгүнкү иш-чарада милиция коомдук тартипти сактап турду.
Жогорку Кеңештин жыйынында жеке жактардын активдерин ыктыярдуу легалдаштыруу жана мунапыс берүү жөнүндөгү мыйзам долбоору талкууланды. Анда депутат Шайлообек Атазов мамлекетти тоногон экс-министрлер, премьер-министрлер Орусияда кафе-ресторандарды салып жүргөнүн, арасында мурдагы өкмөт башчы Сапар Исаков дагы бар экенин айтты. Ал чет өлкөдө качып жүргөндөргө бул мыйзам долбоору тиешелүүбү деп кызыкты. "Мурдагы премьер-министрлер, министрлер, мурдагы мэрлер качып жүрүшөт, башка мамлекетте бизнес ачып алышып, салык төлөп жатышат. Маселен, Сапар Исаков Москвага ресторан куруп алган", - дейт Шайлообек Атазов.
Чүй облусунда мамлекеттик чек араны бузган Түштүк Кореянын жараны кармалды. Бул тууралуу бүгүн, 8-августта Мамлекеттик чек ара кызматынан билдиришти. “ Бүгүн Аламүдүн районунун Молдовановка аймагында “Кант” чек ара заставасынын чек арачылары тарабынан Түштүк Кореянын жараны кармалган. Ал мамлекеттик чек араны мыйзамсыз кесип өтүүгө аракет кылган ”, - деп айтылат Мамлекеттик чек ара кызматынын маалыматында. Түштүк Кореянын жаранын суракка алган учурда Кыргыз Республикасы аркылуу Кытай Эл Республикасына кетүүгө камынганын жана аны чек арага казак жарандары алып келишкенин айткан.
Бүгүн, 26-февралда Хаят мейманканасында «Ишеним» партиясы өзүнүн шаардык конференциясын өткөрүп, Бишкек шаардык кеңешинин депутаттыгына аттанган талапкерлердин тизмесин бекитти. Конференциянын процедуралык иш аракеттери өз ирети менен жасалган соң, күн тартибиндеги: 1. «Ишеним» партиясынын максаттык багыттары менен тааныштыруу; 2. Бишкек шаардык кеңешинин депутаттыгына талапкерлердин тизмесин бекитүү; 3. Ар кандай маселелер каралды. Алгачкы сөздү алган «Ишеним» партиясынын Бишкек бөлүмүнүн катчысы Азамат Дороев акыркы жылдардагы олигархиялык - коррупциялык элита муниципиалдык бийлик институтуна болгон элдин ишеничин жок кылганын айтып: - Адамдагы эң ыйык нерсе бул - ишеним! Дал ушул себептен биздин партиянын аты «Ишеним» деп аталат. Ал ишенимди шаардын көйгөйлөрүн жакындан билген жөнөкөй шаардыктарга таянган чыныгы элдик партия менен гана ээлей алабыз. Аларды чечүү үчүн болгон билимибизди, шыгыбызды жана профессионалдуулугубузду жумшоого даярбыз – деди. Андан соң, конференцияга келген делегаттар –Бишкек шаардык кеңешине талапкерлердин тизмесин добуш берүү аркылуу бекитип беришти.
Чүй облусунун Ысык-Ата районунда каракчылыкка шектүү жаран кармалды. Бул тууралуу облустук милициядан билдиришти. Маалыматка ылайык, Октябрь РИИБине 1989-жылы туулган жаран арыз менен кайрылган. Анда 2020-жылдын 6-октябрь күнү Ново-Покровка айылындагы үйүнө белгисиз адамдар кирип, арыз ээсин коркутуп, сабап, акча каражатын жана үйүнүн ачкычтарын алып качып кетишкендигин жазган. Бул факты Кылмыштардын жана жоруктардын бирдиктүү реестрине 202-берене "каракчылык" боюнча катталып, сотко чейинки өндүрүш иштери башталган. "Буга чейин, тагыраагы өткөн жылдын декабрь айында жогорудагы кылмышка шектелип 1986-жылы туулган жаран кармалган. Кечээ, 18-март күнү аталган кылмышка катыштыгы бар делген шек менен дагы бир 1991-жылы туулган жаран кармалды.
Өткөн суткада коронавирустан 3 адам каза болду. Бул тууралуу республикалык штабдан билдиришти. Алар коронавируска каршы эмдөөдөн өтүшкөн. Жалпы каза болгондордун саны 2 миң 661.
Бүгүн, 17-ноябрь - Студенттердин эл аралык күнү. Өлкөдөгү Жогорку окуу жайларда билим алган студенттердин көпчүлүк бөлүгү аймактардан келген студенттер. Ошону менен катар эле өлкөбүздөгү ЖОЖдордо башка өлкөлөрдөн дагы студенттер келип билим алышат. Улуттук статистика комитетинин маалыматында көрсөтүлгөндөй, 2020-жылы КМШ өлкөлөрүнөн 43 миң 889 студент билим алышкан. Алардын арасында эң көбү Өзбекстандан (37 миң 571 студент ). Ал эми эң азы Украинадан, тагыраагы 4 студент ЖОЖдордо окушкан. КМШ өлкөлөрүнөн келген студенттер Жылы 2015 2016 2017 2018 2019 2020 Баары 8908 8194 7653 8764 21049 43889 Анын ичинде: Азербайжан 56 153 33 132 21 11 Армения - - - 2 - - Беларусь - - - - - 42 Казакстан 5184 4655 3294 2479 2083 2178 Молдавия 3 - - - - - Орусия 1186 910 1535 1622 1844 2005 Тажикстан 1840 1864 1856 2365 2439 1932 Түркмөнстан 111 60 51 100 121 146 Украина 9 12 2 1 3 4 Өзбекстан 519 540 882 2063 14538 37571 Былтыркы жылы өлкөдө КМШдан башка мамлекеттерден 19 миң 529 студент катталган. Алардын ичинен эң көбү Индиядан ( 12 миң 272 студент ). Грузиядан бир студент билим алганы көрсөтүлөт статкомдун маалыматында. КМШ өлкөлөрүнөн башка мамлекеттерден келген студенттердин саны Жылы 2015 2016 2017 2018 2019 2020 Баары 5627 6520 8881 10862 15547 19529 анын ичинен: Ооганстан 123 148 169 161 141 49 Кытай 187 269 273 220 204 99 Индия 3917 4745 6828 8662 10749 12272 Иран 7 2 1 3 9 7 Монголия 8 6 9 13 19 26 Непал 17 15 24 11 7 3 Сирия 16 14 16 20 24 21 Пакистан 413 390 579 830 3533 6003 Түркия 695 655 624 510 532 509 Грузия 1 - - 1 2 1 Башка өлкөлөр 243 276 358 431 327 539 Белгилей өтсөк, өлкөдө Жогорку окуу жайлардын студенттеринин саны 219 миң 30, колледждердин студенттеринин саны - 95 миң 991. Кесиптик лицейлердин студенттеринин саны 32 миң.
Бүгүн, 3-августта президенттикке талапкерлердин төртөө мамлекеттик тил боюнча сынакка катышмак, тесттен экөөсү гана өттү. Бул тууралуу порталына мамлекеттик тил боюнча улуттук комиссиясынын басма сөз кызматы билдирди. Маалыматка ылайык, бүгүн Максатбек Жумабеков жана Адахан Мадумаров мамлекеттик тилди билүү деңгээлин текшерүү тестинен өтүштү. Жыйынтыгында Мадумаров 96,77 баллга, Жумабеков 81,6 баллга ээ болушту. Ал эми Нусрет Муса-Оглы Мамедов сынакка чейин талапкерлигин алып салган, Игорь Трофимов эч кандай билдирүүсү жок эле бүгүн тестке келбей койгону белгилүү болду. Эскерте кетсек, талапкерлер "Кыргызтест" системи боюнча 4 бөлүктөн турган тестирлөөдөн өтүштү. Анда кыргыз тили боюнча лексика-грамматика, угуу, окуу жана сүйлөөнү текшерүү каралган. Талапкерлердин мамлекеттик тил боюнча сынак тапшыруусу 26-июлда башталып, бир күндө 4 талапкер тестирлөөдөн өтүп турмакчы болгон.
АКШнын 41-президенти Жорж Буш 94 жашында каза болду. Бул тууралуу бүгүн, 1-декабрда чет элдик басылмалар жазып чыгышты. Жорж Буш 1989-1993-жылдар аралыгында АКШнын президенти болгон. Быйыл 17-апрелде анын жубайы Барбара Буш дүйнө салган. Жорж Буш менен 16 жашында балаты майрамында таанышып, түгөйлөр 1945-жылы баш кошкон.
Ош облусунун Ноокат районунда эки жеңил унаа сүзүшүп, бир айдоочу каза болду. Маалыматты облустук жол кыймылынын коопсуздугун камсыздоо бөлүмүнөн тастыкташты. Маалыматка ылайык, жол кырсыгы 30-сентябрь күнү Ноокат районунда болгон. Анда 22 жаштагы жаран өзүнүн Мерседес-Бенц унаасы менен Кызыл-Кыя шаарына бара жатып, каршы тилкеге чыгып кеткен. Анын кесепетинен ДЭУ Нексия унаасы менен сүзүшкөн.
Кой-Ташта коомдук коопсуздукка тартылган биздин кызматкерлердин колунда эч кандай курал-жарак болгон эмес. Бул тууралуу бүгүн, 8-августта Жогорку Кеңеште ички иштер министринин биринчи орун басары Сүйүнбек Өмүрзаков билдирди. Ал окуя болгон жерге барган милиция кызматкерлери коомдун коопсуздугун сактоо үчүн барганын айтты. "Жалпы 44 адам медициналык жардамга кайрылышты" дейт ал. Өмүрзаков Кой-Ташта болгон окуя тууралуу маалымат берди. Кечээ, 7-августта экс-президент Алмазбек Атамбаевди кармоо боюнча операцияда күч органдары менен анын тарапташтары кагылышкан. Андан 45тен ашык адам жаракат алган.
Казакстандын айрым аймактарында абал дагы деле курч бойдон калууда. Ал эми Алматы шаарында коменданттык саат киргизилип, жашоочуларга көчөгө чыгууга тыюу салынды. Көпчүлүк аймактарда май куюучу жайларда, банкоматтарда, азык-түлүк дүкөндөрүндө (өзгөчө нанга) кезек күткөндөрдүн жоон тобу жаралды. Май куюучу жайдагы кезек күтүү. Айрымдары канистрлерге куйдуруп кетишүүдө. Банкоматта кезек күткөндөрдүн жоо тобу. Эске сала кетсек, Казакстандын шаарларында бир нече күндөн бери нааразычылык акциялары өтүп, ал полиция менен кагылышууга жана тополоңго чейин жетти.
"Манас" кинотеатры Чоң залда "Тайна Коко" тасмасы. "Лига справедливости" тасмасы. "Иностранец" тасмасы. 14:00, 19:00, 23:55. Көк залда "Бунт" тасмасы. 10:50, 12:40, 14:30, 16:20, 18:10, 20:00, 21:50, 23:40. Жашыл залда "Здравствуй, папа, Новый год!-2" тасмасы. 09:30, 20:00. "Снеговик" тасмасы. 11:20, 17:30, 23:50. "Тайна Коко" тасмасы (3Д форматта). 13:40. "И смех и грех" тасмасы. 15:40, 22:00. Кызыл залда "Апал, Үпөл" тасмасы. 11:00, 12:50, 14:40, 16:30, 18:20, 20:10, 22:00, 23:50. Ретро залда "Ата" тасмасы. 10:00, 11:50, 13:40, 15:40, 17:40, 19:40, 21:40, 23:40. Айтыш залында "Потерянное счастье" тасмасы. 10:30, 13:40, 16:50, 20:00. "Мени сүйчү, Самара" тасмасы. 12:10, 15:20, 18:30, 21:40, 23:10. Замандаш залында "Второй шанс" тасмасы (Түркия). 10:40, 14:40, 18:40.
Эгер сиз Андроід операциялык системдүү мобилдик телефон колдонсоңуз, анда төмөнкү маалымат сиз үчүн. Сиз кайсы мобилдик оператордун кызматынан колдонбоңуз, мындай мобилдик телефондор сиздин жер үстүндөгү кыймылыңыз тууралуу маалыматтарды чогултуп, Гооглэьга жиберип турат. Бул тууралуу Қуартз маалымат каражаты жазды. Колдонуучу өзү тууралуу маалыматтар Гооглэьга мобилдик оператор аркылуу жетет деген ойдо СІМ-картаны чыгарып коюшу мүмкүн. Бирок Гооглэ Андроід аркылуу анда деле маалыматтарды топтой алат. Қуартз маалымат каражатынын журналисттери Гооглэ компаниясына жогорудагы маалыматты тастыктап берүүнү жана кошумча маалымат сурап кайрылышкан. "Гооглэ өзүнүн колдонуучулары качан, кайда жүргөндүгү тууралуу маалыматтарды чындыгында чогултат. Компания керектөөчүлөрдү тейлөөнүн сапатын арттыруу үчүн Cэлл ІД - ІД аныктоочу идентификатору аркылуу маалымат топтойт. Бул нерсе жардам сураган колдонуучуларга текст түрүндөгү билдирүүлөрдү жөнөтүш үчүн керек. Бирок топтолгон маалыматтар базада сакталбайт. Мындай ыкма 2017-жылдын башынан бери колдонулуп келет", - деп жооп берген Гооглэ.
Бүгүн, 5-июлда Бишкек шаарынын Биринчи Май райондук соту Өмүрбек Текебаев менен Дүйшөнкул Чотоновдун соттук ишин карайт. Текебаев менен Чотонов сот залына алып келинди. Соттук отурум башталды. Отурумдун жүрүшүндө Текебаевдин тарапташы катары келген Каныбек Мырзакановду райондук соттун тосмосунан киргизбей койду. Эске салсак, кечээ, 4-июлда Мырзакановду отурумдун жүрүшүнө тоскоолдук жаратты деп сот залынан чыгарып жиберген. Анда Мырзаканов "сот адилетсиз болуп жатат, жасалып жаткан иштин баары саясий оюн" деп кыйкыргандыктан аны залга батпай жатасыңар деп конвой сыртка чыгарып койгон. Ал ден соолугунун мүмкүнчүлүгү чектелген жаран.
Бишкек шаарында эмен бактарынын жалбырактары жайдын биринчи айында эле куурап, саргая баштады.  порталы бул көрүнүш боюнча зыянкечтерден арылуу үчүн кандай аракеттер көрүлүп жатканынан кабар алды. "Бишкек жашылдандыруу" муниципалдык ишканасынын директорунун орун басары Ырысалы Жаналиевдин айтымында, эмен дарактары шаардын ылдыйкы бөлүгүндө Биринчи Май жана Свердлов райондорунун аймагында гана көп жабыр тартууда. "Керектүү сугат суулар берилип жатат, көбүнчө эмен бактарынын жалбырагы саргаюуда. Ооруган дарактарга биз дары чачуу менен дарылаганбыз, бирок бул шаар тургундары үчүн кооптуу, аталган жайларда балдар, адамдар көп жүрөт. Шаардын ылдыйкы тарабында массалык түрдө тигилген эмен дарактары ооруп жатат", - деди Жаналиев. Кыргыз улуттук илимдер академиясынын химия жана фитотехнология институтунун адистери эмен дарактарын ийне саюу менен дарылоо ыкмасын жүргүзүп көрүшкөн. Аталган мекеменин адиси Жакшылык Дуйшеналиев "эмен дарактары ооруп жатат" деген туура эмес, бул кадимки эле зыянкечтер" дейт "Бул оору эмес, кадимки эле зыянкечтердин кесепетинен жалбырактар куурап жатат. Ийне саюу жолу менен жүздөгөн эмен дарактарына тажрыйба жүргүзүп көрдүк. Азырынча бир нерсе деп айтууга эрте. Негизинен бул зыянкечтер Орто Азияда анын ичинде биздин өлкөдө болбошу керек болчу.
Апрель окуясында 100гө жакын адамдын өлүмүнө күнөөлүү делген негизги адамдар ээн-эркин жүрүшөт.  порталынын "Бийлик аларды жоопко тартууга кызыкдар эмеспи?" деген соболуна Улуттук коопсуздук боюнча мамлекеттик комитетинин 2010-2011-жылдардагы төрагасы Кеңешбек Дүйшөбаев жооп берди. Дүйшөбаев азыркы бийлик кылмышкерлерди кармап келүүгө кызыкдар болсо да, бийликтин колу кыска экенин айтты. "Башка өлкөлөр менен биздин өлкөнүн эки тараптуу келишимдери бар. Ошолордун негизинде кандай гана маселе болбосун аны кабыргасынан коюп, издөөдөгү кылмышкерлерди биздин өлкөгө өткөрүп берүү боюнча башка өлкөлөрдөн талап кылууга толук укугубуз бар. Азыркы бийлик Апрель окуясына тиешеси бар деп издөөдө жүргөн адамдарды кармап келүүгө канчалык кызыкдар болсо да, тиши мокок, колу кыска болуп жаткандай сезилет. Бирок башка өлкөнүн издөөдөгү кылмышкерлерин кармап берип, алардын өтүнүчүн аткарат да, биздин издөөдөгү кылмышкерлерди ала алышпайт. Мисалы, Апрель окуясына катышы бар делген адамдардын баары кылмышкер деп жарыяланып, аларга карата тиешелүү өкүм чыккан. Ага карабай укук коргоо органдары тарабынан иштер аткарылбай жатат. Биздин укук коргоо органдары жана күч органдары тиешелүү деңгээлде иш алып барып, бул иштердин аягына чыгуусу керек деп эсептейм. Бирок бул иштердин аткарылышына күч органдарынын компетенттүүлүгү, иш билгилиги жетишпей жаткандай ой калтырат. Ал эми саясий жагын айтсам, мен көп жылдан бери укук коргоо иштеринен алыстап калганым үчүн саясий себептерин ичинен билип айта албайм" , - деди Дүйшөбаев.
Бир мандаттуу округ боюнча 103 миң 332 шайлоочу добуш берди. Бул тууралуу бүгүн, 28-ноябрда Борбордук шайлоо комиссиясынын төрайымы Нуржан Шайлдабекова билдирди. Шайлоочулардын жалпы саны 3 миллион 619 миң 292ни түзөт. 2,86 пайыз шайлоочу добуш берди.
Орусияда кыргызстандык таксист пенсионердин шылуундарга жөнөткөн жарым миллион рубль акчасын кайтарып берди. Бул тууралуу орусиялык "Рен.тв" телеканалы маалымдайт. Ага ылайык, Москвада таксист болуп иштеген Жеңишбек Кабылов пенсионерден баштык алып тиешелүү жерге жеткирүү боюнча буйрутма алат. Баштыкты алып жатканда таксист "акча эмеспи?" деп сураганда аял шектүү түрдө "жок" деп жооп берген. Күмөн санаган таксист жолдо бара жатканда баштыкты текшерип, ичинде чоң суммадагы акча бар экенин көрөт. Мындан улам таксист пенсионер аялдын шылуундардын кылтагына илингенин түшүнүп, буйрутманы жокко чыгарууну ойлойт, бирок бара турган жерине 2-3 чакырым калгандыктан акысын алууну чечет. Жыйынтыгында ал буйрутманы жеткирип бергени үчүн шылуундардан 2 миң рублдан ашуун акы алып, аларга бош баштыкты берип кетип калган. Ал окуя тууралуу полицияга кабар берип, андан соң 84 жаштагы Светлана Малютинага акчасын кайтарып берген.
Өзгөндө кичинекей балдарын мушташтырган аталар 2 айга камакка алынышты. Бул тууралуу бүгүн, 14-октябрда Ош облустук ички иштер башкармалыгынын басма сөз катчысы Жеңиш Ашырбаев билдирди. Тиешелүү чечимди Өзгөн райондук соту чыгарган. Соттун чечимине ылайык, 1970-жылы туулган Бактияр Низамов жана 1987-жылы туулган Хосилжон Алимов 2 ай тергөө абагында болушат. Буга чейин кичинекей эки баланын канга боёлгончо мушташып жатканы тууралуу видео интернетке чыгып, коомчулук арасында талкууга алынган. Бул боюнча Ош облустук ички иштер башкармалыгы иликтөө иштерин жүргүзүп, видео Өзгөн районунун Кош-Коргон айылында тартылганын аныкташкан.
АКШда ит ээсинин унаасын айдап кетип жол кырсыгына кабылды. Бул тууралуу чет элдик маалымат каражаттары жазып чыгышты. Белгилүү болгондой, АКШнын Вашингтон штатынын Спокан шаарында чихуахуа породасындагы итти ээси унаасына бекитип, өзү дүкөнгө кеткен. Ал эми унаада калган бою 20 сантиметрге жетпеген ит Тойота үлгүсүндөгү машинаны от алдырып, бир канча метр жүргөн. Мартинес аттуу жаран дүкөндө кезекте турганда анын унаасы жүрүп бара жатканын көрүп эшикке чуркап чыккан. Ал унаанын жанына жеткенде ичинде иттен башка эч ким жок экенин көргөн. Мартинес машинаны токтоткуча ал алдындагы унааны барып сүзгөн. Бул окуядан эч ким жаракат алган эмес.
Жогорку Сот Кубанычбек Кулматовду тергөө аяктаганга чейин камакта калтырууну чечти. Кулматовдун жактоочусу Сергей Слесарев соттон Кулматовду камакта кармоо негизсиз деп, аны үй камагына чыгарууну суранган. Бирок сот анын өтүнүчүн канааттандырган жок. Буга чейин 5-июнда Биринчи Май райондук соту Кулматовдун баш коргоо чарасын карап, 28-июнга чейин камакта калтыруу чечимин чыгарган. Андан соң ушул эле сот Кулматовду камакта калтырып, мөөнөтүн 28-августка чейин узарткан.
Өлкө башчы Садыр Жапаров "Кабар" маалымат агенттигине маек берди. Маегинде президент жалпысынан 16-17 саат иштеп жатканын айткан. Президентке "Уруксат болсо, жеке өзүңүзгө тиешелүү суроолордон да берейин. Жумушка канчада келесиз?" деген суроо берилген. "Канчада келесиз эмес, канча саат иштейсиз деп сурасаңыз туура болот. Өкмөт үйүнө ар кайсы убакта келем. Жалпысынан 16-17 саат иштейм. Резиденциядагы президенттик офисте, үйдө дагы иштей берем.
11-мартта Бишкекте Кыргыз Республикасынын сотторунун ХІ курултайы өттү. Ага президент Сооронбай Жээнбеков катышып, сотторго тозок жана бейиш тууралуу айтып берди. Анда ал "Акыйкаттуу чечим кабыл алган сот бейишке, чындыкты билип туруп, акыйкатсыз чечим чыгарган соттор тозокко кирет", - деп айткан. Буга байланыштуу порталынын " Мамлекеттик кызматкерлерди тозок менен коркутуп коррупцияны жеңсе болобу?" деген соболуна Жогорку Кеңештин депутаты Максат Сабиров жооп берди. Эл өкүлү тозок менен коркутууда жыйынтык ар кимдин өз ишенимине жараша болот деген пикирин айтты. "Ачыгын айтканда биз светтик мамлекетпиз. Бирок баарыбыз эле мусулманбыз, ичибизде Кудай деп, бейишти, тозокту ойлонуп жүрөбүз. Мамлекеттик кызматтагыларды антип коркутуптур дегенди уккан жокмун. Тозок менен коркутууда ар ким, ар кандай ойлонот, ар кимдин өзүнүн ишеними бар, ошого жараша болот деп ойлойм", - деди депутат.
Профсоюздар федерациясынын төрагасы болуп Сагын Бозгунбаев шайланды. Бул тууралуу аталган мекемеден билдиришти. Бүгүн, 25-декабрда Бишкекте федерациянын кезексиз ХХІВ курултайы болуп өттү.
Учурда карантинде отуруп, интернеттен тасма издегендер эселеп көбөйдү. Тасма сүйүүчүлөрү өздөрүнүн табитине жараша ар кандай жанрдагы фильмдерди көрүшөт. Сиздерге ар кайсы өлкөнүн тасма жаратуучуларынын эпидемия тууралуу тасмаларын сунуштайбыз. "Чума жылы" ("Год чумы") , (Мексика, 1979-жыл) Тасмада Мексикада 20-кылымда болгон окуя баяндалат. Анда 1665-жылдагы Лондондогу реалдуу эпидемия учурунда кичинекей шаардын тургундарын сактап калуу үчүн дарыгер эскертүү берет. Бирок дарыгердин эпидемия тууралуу эскертүүсүнө эч ким ишенбейт. Аталган тасма Мексикадагы киносыйлыктардын жеңүүчүсү болгон. Демек көрүүгө татыктуу тасма. "Вирус" (Япония, 1980-жыл) Бул тасмада балээнин баары америкалык аскерлерден жана окумуштуулардан башталат. Адамдардын өмүрүн алган илдет Италия вирусу деп аталып, учак аркылуу бүт мамлекетке тарайт. Вирустан сактануунун бир гана жолу бар - абанын температурасы төмөн жакта жашоо. Мындан улам аман калгандар Арктика менен Антарктикага бет алышат. Вирустан адамдар аман калабы же жокпу триллерден көрүңүз. "Эпидемия" (Дания, 1987-жыл) Эки сценаристтин компьютерге сактаган сценарийи вирустан улам жоголуп кетет. Алар продюсерге билгизбей, жаңы тасма үчүн сценарий жаза башташат. Эки дос эпидемиянын очогунда калган адамдарды куткаруу үчүн бет алган жаш дарыгер тууралуу сценарий жазып башташат. Алар үйдө сценарий жазып отурганда реалдуу жашоодо дагы бир вирус жайылып жаткан болот. Тасманын өзөгү адамдарды куткарам деген дарыгер өзү вирусту жайылтып жүргөнүндө болот. "Жер шарындагы акыркы адам" ("Последний человек на Земле"), (АКШ, 1964-жыл) Жазуучу Ричард Мэтисондун "Мен — легенда" романынын негизинде үч тасма тартылган. Көрүүчүлөрдүн табитине Уилл Смит катышкан версиясы жагып, элге кеңири жайылган. Тасмада башкы каарман менен эпидемия көңүлдү бурдурат. Андагы каармандардын кыймыл-аракети жүрөктү эзет. Андан аркы кызыктуу окуянын өрчүшүн тасмадан көрүңүз. "Сокурдук" ("Слепота"), (Бразилия, 2008-жыл) Бул тасма адам баласынан өткөн жырткыч жок экенин көрсөтөт. Анда дүйнө жүзүндө адамдарды көздүн көрүү мүмкүнчүлүгүнөн ажыраткан эпидемия башталат. Бул илдетке кабылгандар көбөйүп, оорукана лагерге айланат. Көрүү мүмкүнчүлүгүн дарыгер менен анын жубайы, абышка (бир көзү гана көрөт) жана бармен гана сактап калып, муну жашыруун кармашат. Эпидемия күч алганда тартип сакчылары, кароолчулар эрежени сактабай, азык-түлүктөр түгөнүп, лагерге айланган ооруканада баш аламандык башталат. Анда эркектер куралдарга ээ болушуп, аялдарга карата зомбулук жасайт. Тагыраагы, куралы барлар аялдардын күйөөлөрүн тамак-ашка айырбаштайт. "Вирус"/"Грипп" (Түштүк Корея, 2013-жыл) Кореялык тасмада адамдар куш тумоосунан каза болушат. Реалдуу жашоодогу статистикага салыштырмалуу тасмада адамдардын өлүмү 100 эсе көп көрсөтүлөт. Анда тумоону жуктуруп алуу менен каза болуунун аралыгы 2 күнгө дагы жетпейт. Тасма адамдардын эмоциясын гана ачып бербестен, жанрдык өзгөрүүнү дагы камтып, бирде күлкү, бирде муң тартуулайт. "93 күн" (Нигерия, 2016-жыл) Тасма 2014-жылдагы Эбола вирусун чагылдырат. Чыныгы окуяларды камтыган тасмада алгачкы бейтап Лагостогу бейтапканага түшөт. Ал эми өлкө бийлиги бейтап менен байланышта болгон адамдарды тактоо иши менен алек болот. Бул учурда дарыгерлер вирусту жуктурган бейтаптар менен алышып, тобокелчиликке барышат.
Ысык-Көл облусунун Бостери айылынын тургуну Гүлбара Алдаярова Түркияда коронавирус менен ооруп, акчасы жоктугунан улам ооруканада күрөөдө жатат. Бул тууралуу "Кайрымдуу бол" фондунун жетекчиси Азамат Байматов порталына билдирди. "Гүлбара Алдаярова аттуу мекендешибиз 2 жыл мурда Түркиянын Эскишехир шаарына жумуш издеп барып, ушул жылдын август айында коронавирус илдетине чалдыгып, "Тез жардам" кызматы менен ооруканага түшүп, 13 күн дарылануудан өтүптүр. Андан соң 13 күндүк дарылануу үчүн оорукана андан 20 миң доллар төлөө керектигин, болбосо күрөөгө калып, ал турсун күнүнө эки эседен кошулуп турарын айтыптыр. Гүлбара Алдаярова өзү жалгыз бой эне экен, күйөөсү каза болуп калган, улуу баласы сүйлөбөйт, ден соолугунун мүмкүнчүлүгү чектелген. Ошондой эле үйү жок, балдары батирде экендигин сиңдиси айтты. Мекендешибиз азыр кайрымдуу адамдардын жардамына муктаж болуп турган чагы", - дейт Байматов.
Ырчы, алып баруучу, шоумен, режиссёр, оператор, вайнер жана башка өнөр шоу-бизнес өкүлдөрү "Элдин үнү" аттуу кыймыл түздү. Алар шайлоодон кийинки нааразычылыктан улам келип чыккан баш аламандыкка, кызматтык дайындоолорго кайдыгер эместигин билдиришти. "Биз элдин үнү, көзү болгубуз келди. Бизге кресло, папканын кажети жок! Бизге тынчтык, мыйзамдуулук керек! Ушул жерде турган инсандардын бирөөнө дагы бийлик кереги жок. Баарыбыздын талабыбыз бир - бүгүнкү түзүлгөн координациялык кеңештин курамына сөзсүз түрдө жаштардын жана айымдардын өкүлү кошулсун. Анткени митингди бийликти басып алууну жаштар жасады. Азыркы тапта мандаттарды, кызматтык орундарды бөлүштүрүү болуп жатканын баарыңыздар көрүп жатасыздар. 6-октябрга караган түнү жасаган аракеттердин баары нөл болду. Бизге мыйзамдуулук орноп, парламенттин толук түрдө жаңылануусу керек", - дешет белгилүүлөр.
Премьер-министр Мухаммедкалый Абылгазиевге "Кумтөр" кениндеги окуя, анын кесепетинен ишкананын эки кызматкери дайынсыз жоголгону тууралуу билдирүүлөр өз учурунда маалымдалып турду. Бул тууралуу өкмөттүн басма сөз кызматынан билдиришти. Маалыматка ылайык, өкмөт башчы дароо зарыл болгон тапшырмаларды берип, ага ылайык, кенге бардык тармактык мамлекеттик органдардын жетекчилери кеткен. Мухаммедкалый Абылгазиев "Кумтөрдөн" жоголду делген кызматкерлерин издөө үчүн бардык күчтөрдү мобилизациялоону, зарыл болсо издөөгө катышкандардын санын көбөйтүү жана окуянын себептерин иликтөөнү тапшырды. Алдын ала маалыматтар боюнча, 1-декабрда эртең мененки 05:43тө Лысый жээк өрөөнүндөгү кендин үйүлгөн жараксыз катмары кескин түрдө жылган. Ошол учурда аймакта тоо-кен өндүрүшү бөлүмүнүн операторлору иштеп жаткан. Тоо-кен бөлүмүнүн адистери диспетчерлерге үйүлгөн катмардын жылганы тууралуу маалыматты бергенден кийин, токтоосуз тоо-кен өндүрүшү бөлүмүнүн бардык кызматкерлерине коопсуз аймакка эвакуациялоо тууралуу сигнал берилген. Өндүрүштөгү зарылчылыкка байланыштуу токтоосуз эвакуациялоо тууралуу сигнал түшкөндөн кийин коопсуз аймакка алып чыгуу максатында тоо кен бөлүмүнүн мастерлеринин бири О. Ишенбеков Форд пикап үлгүсүндөгү кызматтык унаа менен көтөрүлүп, бульдозердин машинисти Ж. Жунушовду алып чыгышы мүмкүн. Бирок тоо кен өндүрүшү бөлүмүнүн эвакуацияланган кызматкерлери чогулган жерде тоо кен бөлүмүнүн мастерлеринин бири О. Ишенбеков жана бульдозердин машинисти Ж. Жунушов жок болуп чыккан, алар рацияга да жооп берген эмес. Жыйынтыгында кооптуу аймакка техника менен кызматкерлердин баруусу толугу менен токтотулган. Учурда тоо кен бөлүмүнүн мастери О. Ишенбеков жана бульдозердин машинисти Ж. Жунушов дайынсыз деп эсептелүүдө. Окуя тууралуу дайынсыз болгон кызматкерлердин жакын туугандарына жана ыйгарым укуктуу мамлекеттик кызматкерлерге, анын ичинде Өзгөчө кырдаалдар министрлигине, Экологиялык жана техникалык коопсуздук боюнча мамлекеттик инспекциясына жана укук коргоо органдарына өз убагында маалымдалган. Өзгөчө кырдаалдар министрлигинин маалыматы боюнча, учурда жоголгон жарандарды издеп табуу үчүн бардык зарыл чаралар көрүлүүдө. ӨКМнын куткаруучулары жана тоо-транспорттук жабдуулары менен биргеликте издөө-куткаруу иштерин жүргүзүп жатышат. Окуя боюнча териштирүү башталып, кендин үйүлүп турган жараксыз катмарынын жылышынын себептери тиешелүү адистер тарабынан иликтенип жатат. Бул кырдаалдын себептерин аныктоо тиешелүү мамлекеттик органдар менен биргеликте жүргүзүлөт. Окуядан кийин кенде өндүрүштүк процесс толук бойдон токтотулган.
Жалал-Абад облусунун Майлуу-Суу шаарынын тургундарына ичүүчү таза суу жана турмуш-тиричиликке колдонуу үчүн 48 тонна суу жеке менчик унаанын жардамында шаар тургундарына жеткирилди. Бул тууралуу Өзгөчө кырдаалдар министрлигинен кабарлашты. Жалал-Абад, Кочкор-Ата, Таш-Көмүр шаарларынын жылуулук тармагында эмгектенген адистер чакыртылып, катуу сууктан авариялык абалга келген көп кабаттуу турак жайлардагы жылытуучу түтүкчөлөрдү оңдоп-түзөө иштери башталды. Ал эми буга чейин №1, №4 от казандар ишке киргизилип, бүгүн №3 от казанга альтернативдүү жол катары жаңы түтүктөр орнотулуп, моторлор коюлууда. Жалпысынан шаар тургундарынын 68 пайызы жылуулук менен камсыздалды.
Токтоболот Абдумомунов атындагы Кыргыз улуттук академиялык драма театры Куудул Манас Бердибековду эскерүү иш-чарасы орун алат. Башталышы: 18:00. Кожомкул атындагы Спорт Ордосу Каныбек Осмоналиевдин байгесине арналган оор атлетика боюнча эл аралык мелдеш уланат. Көк зал "Доктор Стэндж" тасмасы. 10:50, 19:10. "Шаардык келин Шарапат" тасмасы. Кызыл зал "Бажарики" тасмасы. 10:30, 12:20, 14:10, 16:00, 18:00, 20:00, 22:00, 23:55. Ретро зал "План Б" тасмасы. 11:00, 13:00, 15:00, 17:00, 19:00, 21:00, 23:00. Айтыш зал "Шаардык келин Шарапат" тасмасы. 10:30, 18:00, 20:00. "Конок" тасмасы. 12:20, 14:10, 16:00, 22:00, 23:55. Замандаш зал "Симулянттар" тасмасы. 10:40, 15:00, 21:40.
Жалпыңыздарга кутмандуу түн каалоо менен бирге порталы Орусия-Хорватия оюнун алдыңыздарга сунуш кылат. Чейрек финалдын акыркы жубу бүгүн жарым финалга чыгуучу соңку жолдомону талашмакчы. Эксперттердин айтымында, беттештин фаворити Хорватия болуп эсептелгени менен, үй ээси болгон орусиялыктар деле оңой менен намысты тарттырып ийбейт. Андыктан бүйүр кызытчу оюнду биз менен бирге күзөтүңүздөр! Башкы машыктыруучу: Станислав Черчесов (Орусия). Башкы машыктыруучу: Анте Чачич, Златко Далич (Хорватия). Башкы калыс: Рикки Сандро (Бразилия) 23:35. Оюн өтүүчү Сочи шаарынын "Фишт" стадионунда күйөрмандардын маанайы жакшы. Оюнчулардын машыгуусуна көңүл буруудабыз. 23:54. Оюнчулар талаага чыгып эки өлкөнүн гимндери жаңырды. 00:00. Калыстын ышкырыгы жаңырып, топту ортодон хорватиялыктар кошту. Кеттик! 00:10. Оюндун алгачкы мүнөттөрү укмуштуудай темп менен башталды. Топ эки команданын тең башкаруусунан өтүп, эки тарапка тең кооптуу абалдар орун алды. 00:13. Самедовдун чыгарып берген тобун чабуулчулар дарбазага багыттай алган жок. Кооптуу абалды хорватиялыктар тосуп алышты. 00:15. Хорватиянын айып соккусун Ракитич аткарып, топ дарбазадан өйдө кетти. 00:16. Орусиялыктардын дагы бир кооптуу абалы орун алды. Оң канаттан кирип барган топко Субашич биринчи жетти. 00:17. Хорваттар топту башкарууга аракет кылганы менен, орусиялыктардын каршы чабуулдары кооптуу болууда. 00:19 . Акинфеевдин тепкен тобу туптуура Субашичке чейин жетти. 00:20 . Орусиялыктар топ менен чабуулун өнүктүрүүгө аракет кылууда. 00:23. Модрич борбордук бөлүктө өз командасынын оюнун башкарууда. 00:24. Орусиялыктар өз жарым талаасынан чыгуу аракетинен майнап чыкпай жаткан учур. 00:25. Оюн талаасында эреже бузуу катталып, топ коноктордун карамагына өттү. 00:27. Талаа ээлери - кызыл, коноктор ак формада оюн өткөрүп жатканын айта кетели. 00:28. Хорватиялыктардын чабуулу орун алып, топ Акинфеевдин дарбазасынын жанынан өттү. 00:30. Орусиялыктар айып сокку аткарып, көтөрүлгөн топ Субашичтин колуна багытталды. Орусиянын позициялык чабуулунун негизинде Денис Черышев алыстан таамай сокку узатып, эсепти ачты. Коноктор дароо жооп берүүгө бел байлап, айып сокку аткаруу укугуна ээ болду. 00:34. Айып сокку голго алып келген жок. Дзюбага каршы эреже бузуу катталып, Ловрен сары кагазга ээ болду. 00:36. Орустар дагы бир контр-чабуул аткарып, Марио Фернандес сокку узатууга жетише алган жок. Коноктордун ылдам чабуулу орун алып, көтөрүлгөн топту Крамарич дарбазага багыттай алды . 00:43. Орусиялыктар кооптуу абал уюштурушту. Бирок эреже бузулуп, топ конокторго өттү. 00:45. Көз ачып жумганча 45 мүнөт жыйынтыкталды. Бул оюндун абдан кызык өтүп жатканынан кабар берет. Башкы калыс 2 мүнөт кошту. 00:49. Эки мүнөт жыйынтыкталып командалар эс алууга кетишти. 1:03. Оюндун экинчи бөлүгү башталды. Алмашуу жок. 1:04. Топ хорватиялыктардын карамагында. Топту башкаруу боюнча коноктор бир топ алдыда. 1:05. Карамаричтин дагы бир соккусун орус коргоочулары тосо алышты. 1:10 . Коноктордун аткаруусундагы кооз соккуну көрө алдык. Албетте, таамай эмес. 1:13. Орусиянын курамында алмашуу: Самедовдун ордуна Ерохин чыкты. 1:14. Орусиялыктар жеңиш үчүн эң алгач Лука Модричти токтотуусу кажет. Анткени бардык оюн капитан аркылуу өтүп, оюндун тизгинин башкарууда. 1:15 . Дзюбанын аракети менен үй ээлери каршы чабуулга чыгып, бирок сокку менен жыйынтыктай алган жок. 1:16. Ребичтин алыстан жасаган соккусу таамай чыккан жок. Орусия позициялык чабуулга чыгуу аракетинде. 1:17. Талаа ээлери топту жоготуп, капталдан коноктор чыгарат. Перишичтин бош дарбазага тепкен тобу мамычага тийип, кайра сыртка чыгып кетти. Өз үйүндө Орусияга "дубалдар" да жардам берүүдө. 1:20. Орусия жооп берүүгө аракет кылып, Дзюбанын башы менен багыттаган тобун Субашич тосуп калды. Албетте, бул сокку коноктордун соккусундай кооптуу болду дегенден алыспыз. 1:23. Хорватия үстөккө босток чабуул уюштурууга бел байлагандай. Арты-артынан кооптуу соккулар жасалууда. 1:24. Коноктор өз жарым талаасында топ менен позициялык чабуулга чыгууга аракет кылууда. 1:25. Алмашуу: Алгачкы голдун автору Черышев талааны таштап, ордуна Головин кирди. 1:28. Орусиянын чабуул уюштуруусуна шарт түзүлгөн. Бирок Артём Дзюба офсайд абалында болуп калган. 1:29. Орусиялыктарга топ тиер замат кайра катага жол берилди. Коргонууга көп күч жумшаган оюнчулар чарчагандай түр көрсөтүүдө. 1:30. Ерохиндин аткарган соккусу дарбазадан өйдө кетти. Муну жарым кооптуу абал катары бааласак болот. 1:31 . Ракитичтин оң канаттан кирип баруусун Кузяев токтото алды. 1:32. Хорватиянын курамындагы Стринич талааны таштап, ордуна Пиварич чыкты. 1:34. Кооптуу абал орун алды. Хорватиянын оюнчулары катары менен жасаган үч соккунун бири дагы Акинфеевге жеткен жок. Баарын коргоочулар өздөрүнө кабыл алышкан. 1:36. Бурчтан чыгаруу натыйжасыз болуп, топту Игорь Акинфеев оюнга кошот. 1:37. Дзюба оюн талаасынан кетип, Юрий Газинский оюнга чыкты. 1:38. Ерохин чыгары менен чабуул баштап, чыгарылган топ борбордук бөлүккө келген. Бирок топко атаандашы биринчи жеткен. 1:40. Станислав Черчесов борбордук бөлүктү чыңдаганына күбө боло алдык. Ал кандай жыйынтык көргөзөт алдыда көрө жатарбыз... 1:43. Хорват коргоочусу топту колу менен токтоткону үчүн айып сокку орун алат. 1:44. Көтөрүлгөн топту Хорват коргоочулары тосо алышты. 1:45. Кол менен ойноо кезеги эми орусиялыктарда. Бирок бул ирет борбордук бөлүктө. 1:46. Модричтин бурчтан чыгарган тобу дарбазага таамай багытталган жок. 1:47 Алмашуу: Крамаричтин ордуна Реал Мадрид оюнчусу Матео Ковачич чыкты. 1:48. Хорват дарбазачысы - Субашич жаракат алгандай көрүнөт. Көз жашын тыя албаган Даниелдин ордуна азырынча эч ким чыга элек. 1:49. Беттештин негизги убактысы жыйынтыкталып, калыс 5 мүнөт кошту. 1:50. Хорватия бурчтан чыгаруу аткарып, орусиялыктар коргоно алышты. Бирок топ Хорватиянын карамагында калат. 1:52. Смоловдун оңой эмес бурчтан тепкен тобу дарбазачыга тушталды. 1:54. Коноктор оюнду кошумча убакытка жылдырбаганга аракеттенип чабуулга өтүүдө. 1:55. Беттештин негизги убактысы жыйынтыкталды. Эми 15 мүнөттөн эки жолу кошумча убакытка күбө болмокчубуз. 2:01. Биринчи кошумча убакыт башталды. Головин бурчтан чыгаруу аткарып, анысынан майнап чыккан жок. 2:03. Акинфеев топту чыгарат. Күйөрмандар Орусияны активдүү колдоодо. 2:04. Жаракат алган Врсальконун ордуна Ювентустун оюнчусу даярданууда. 2:05. А бирок Врсалько оюнга кайрадан өзү киргенинен күбө болдук. 2:07. Модричтин коргоочулардын биринен сала экинчисин жазгырып кирип барышы орустардын жүрөгүн титирете алды. А бирок соңку көз ирмемдерде аны токтото алышты. Дээрлик Субашич менен жекеме-жеке чыга алды. Бирок коргоочуга топту тарттырып жиберди. Хорватиянын аткарган стандарттык абалы жемиш алып келди. Голдун автору - Вида. Хорватия президентинин кубанычында чек жок! 2:13. Орусиянын алдыга баруудан башка айласы жок. Аны түшүнгөн үй ээлери бир нече кооптуу абал жаратканга үлгүрдү. 2:14. Биринчи 15 мүнөт соңуна чыгып, калыс 2 мүнөт кошту. 2:16. Орусиянын аткарган айып соккусу орун алып, топ Субашичтин колунан түшүп кеткен. Бирок коргоочулар дарбазаны сактап калышты. Муну менен дагы 5 мүнөттүк эс алуу орун алат. 2:21. Экинчи 15 мүнөттүк старт алды. 2:22. Ребич оюн эрежесин бузуп топ орусиялыктардын карамагына өтмөкчү. 2:23. Оюндун сценарийи өзгөрүп, эми Орусиянын чабуулун, Хорватиянын коргонуусун көрөбүз деп ишенимдүү түрдө айтсак жарашат. 2:25. Хорватиялыктардын аткаруусундагы стандарттык абал орун алды. Кооптуу абал болгон жок. 2:26. Кузяевдин кубаттуу соккусун жаракат алганына карабай Субашич топту тосо алды. 2:28. Смоловдун көтөргөн тобунун багытын Субашич өзгөртө алды. Муну да мыкты сактоо катары кабыл алсак болот. Дзагоевдин көтөргөн тобун ал дарбазага таамай багыттады. 2:32. Алыстан узатылган татаал соккуну Субашич сактап калды. 2:33. Модричтин көтөргөн айып соккусун коргоочулар чийинден сыртка чыгарышты. 2:35. Орусиянын кооптуу каршы чабуулуна Хорватия андан да кооптуурак абал менен жооп берди. А бирок гол орун алган жок. 2:37. Убакыт соңуна келип, эми кайрадан пенальтилер сериясына күбө болобуз. 2:39. Командалар машыктыруучулардын насаатын угушууда. Ошондой эле кимдер сокку аткара турганын чечишүүдө. 2:42. Биринчи болуп Орусия сокку аткарат. Топ менен Федор Смолов. 2:43. Смолов алгачкы соккуну жаза тээп, Субашич аны тосуп алды. 2:44. Экинчи соккунун Акинфеев тосо алган жок. 2:45. Дзагоев өз соккусун таамай тебе алды. 2:46. Акинфеев Ковачичтин соккусун тосо алды. Марионун соккусу дарбазадан сыртка кетти. 2:48. Модричтин соккусун Акинфеев тосо алганы менен , топ баары бир дарбазадан орун алды. 2:49. Игнашевич таамай сокку жасап, орусиялыктардын үмүтү өчө элек. 2:50. Виданын соккусу да таамай багытталды. 2:51. Кузяевдин таамай соккусу дарбазадан орун алды. 2:52. Ракитичтин таамай соккусу Хорватияны жарым финалга алып чыкты. 3:4.
Премьер-министр Мухаммедкалый Абылгазиевдин өкмөтүнө 100 күн болот.  порталынын "Анын ишине кандай баа бересиз?" деген соболуна саясат таануучу Даниел Кадырбековдун пикири төмөнкүдөй болду. Кадырбековдун айтымында, бул өкмөт канча убакыт өтпөсүн реформа жасай албайт. "Азыркы өкмөттөн 100 күн өтөбү, 5 жыл өтөбү эч кандай үмүт жок. Бул өкмөттүн колунан өзгөртүү, реформа жасоо келбейт. Өрт өчүрүүчү сыяктуу эле ачылган жерди жаап жүрө беришет. Андан сырткары эң кызыктуусу - бул өкмөттүн иши аркылуу президент сынга кабылат. Себеби Жээнбеков жаңы өкмөт түзүлүп жатканда өзүнүн ошол учурдагы өкмөт башчысы кылып чыгарып, саясий бийликти жана жоопкерчиликти өзүнө алган. Ошондуктан бул өкмөт президенттин эң чоң катасы жана жаңылыштыгы болуп чыгат. Бул өкмөттүн түзүмүндө толугу менен бюрократтар менен жылдап өкмөттө отуруп, бир реформа кылбаган, прогресске тоскоолдук жараткан, тез өзгөрүп жаткан дүйнө процессин түшүнбөгөн адамдар отурушат", - деди Кадырбеков.
Бүгүн, 10-февралда Нарын шаарында жайгашкан “Нарын-Текстиль” тигүү цехинин ачылыш аземи болуп өттү. Бул тууралуу Нарын мэриясынан билдиришти. Ачылыш аземине президенттин Нарын облусундагы ыйгарым укуктуу өкүлүнүн орун басары А.Сапаров, Нарын шаарынын биринчи вице-мэри М.Жунусов, Нарын шаардык кеңешинин төрагасы А.Молдосалиев, депутаттар жана жергиликтүү тургундар катышты. Азыркы учурда тигүү цехинде 50 жумушчу иш орду менен камсыз болду. Келечекте ишкананы чоңойтуп, 500 жумуш орун менен камсыз кылуу план бар экени баса белгиленди. Нарын шаардык мэриясынын колдоосу менен 4-5 айдын ичинде 500 орундуу тигүү цехи курулмакчы. "Жер маселесин чечүүдө, ижара акысынан бошотуу, документтерди бүтүрүүгө жардам берүүгө даярбыз.
Бүгүн, 1-июль күнү таңкы саат 06:03тө Ысык-Көл облусунда Кыргыз-Казак чек арасына жакын жерде очогунда күчү 3 жарым баллга жеткен жер титирөө катталды. Бул тууралуу Сейсмология институтунан билдиришти. "Жер титирөөнүн очогу Кыргыз-Казак чек арасында, Көк-Дөбө айылынан 18 чакырым түндүк-чыгышта, Кароол-Дөбө айылынан 20 чакырым түндүк-батышта, Ананьево айылынан 21 чакырым түндүк тарапта байкалган.
Чүй облусуна караштуу Аламүдүн районунун Кой-Таш айылында айдоочу унаасы менен Аламүдүн суусуна түшүп кетип каза болду. Бул тууралуу бүгүн, 21-декабрда Өзгөчө кырдаалдар министрлигинин басма сөз кызматынан билдиришти. Маалыматка ылайык, кечээ, 20-декабрда саат 10:10дор чамасында ӨКМнын Бишкек шаардык Куткаруу кызматынын куткаруучулары Кой-Таш айылында айдоочусу менен Аламүдүн суусуна түшүп кеткен унааны дарыядан чыгарышкан. Сууга түшүп кеткен Волксwагэн Жэтта үлгүсүндөгү унаанын 43 жаштагы Ш.Н. аттуу айдоочусу куткаруучулар барганга чейин эле каза болуп калган.
Депутат Аалы Карашев керексиз сатып алууларды токтотуу боюнча кризиске каршы программасында камтылышы керектигин айтты. Бул тууралуу ал "Парламент сабактары" программасында айтканын Жогорку Кеңештин басма сөз кызматынан башчысы Ибрагим Нуракун уулу социалдык тармактагы баракчасына жарыялады. "Экономикалык кыйынчылыктардан кантип чыгышыбыз керек? Бул кризиске каршы программада камтылышы керек. Керексиз сатып алууларды токтотуу зарыл. Өкмөт бюджетти бекитип жатканда көптөгөн жоопкерчиликти алган. Жол куруп беребиз, мектеп курабыз, айлык, пенсия көтөрөбүз деп айтылган. Мунун баарын эсептеп чыгып, кайсыны аткара ала турганыбызды ачык айтыш керек", - дейт Карашев. Буга чейин коронавирус илдетине байланыштуу экономикалык кризис болору айтылып келет.
Өткөн суткада өлкөдө 218 бейтап коронавирустан айыгып чыкты. Бул тууралуу республикалык штабдан билдиришти. Бишкек – 107; Ош шаары – 17; Чүй облусу – 7; Ош облусу – 25; Нарын облусу – 2; Ысык-Көл облусу – 20; Жалал-Абад облусу – 21; Баткен облусу – 19.
"Бишкек свет" муниципалдык ишканасы борбор калааны Жаңы жылга карата жасалгалоого тендер жарыялады. Кечээ, 2-ноябрда Мамлекеттик сатып алуулар порталына жайгашкан маалыматка ылайык, "Бишкек свет" бул ишке 15 миллион 767 миң 650 сом жумшоого даяр. Тендерге катышуу үчүн билдирме таштоо 23-ноябрга чейин мүмкүн.
Жыл ичинде бир топ ийгиликтерди жаратып, Испанияга чейин барып, ал жактан тасмага түшүп, клип тартууга да жетишкен жаш талант Айымжан Айылчиева "Супер-Инфонун" бул санынын башкы бетинин каарманы болду. " С аякаттан акча аябайм. Мүмкүнчүлүк болсо, Жер шарын кыдырып чыккым келет", - дейт ал.
Апрель айында "Газпром нефть Азия" компаниясынын бардык объектилеринде жыл сайын өткөрүлчү ишембиликтер өттү. Мындай иш-аракеттерди компания салтка айландырып алган жана ал компаниянын объектилерине жакын аймактарды жашылдандыруу жана көрктөндүрүүгө багытталган. Өткөрүлгөн ишембиликтердин алкагында компаниянын кызматкерлери тарабынан роза гүлүнүн 240, дарактын 46 жана бактуу тосмонун 1 миң 520 даана көчөтү отургузулду. Айлана-чөйрөгө жоопкерчиликтүү мамиле жасоо - "Газпром нефть Азиянын" стратегиялык приоритеттеринин бири. Мындан тышкары "Коопсуздук жана экологияга кам көрүү" - Корпоративдик кодекске киргизилген негизги баалуулуктардын бири. Аталган компания жыл сайын ишембиликтерди өткөргөндөн тышкары, Бишкек шаарын көрктөндүрүүгө багытталган бир катар долбоорлорду да демилгелеп келет. Мындай масштабдуу долбоорлордун бири - шаардагы Апсамат Масалиев көчөсүнө Нефть жумушчуларынын аллеясын орноткондугу болду. Мындай аллеяны "Газпром нефть Азия" өткөн жылдын октябрь айында "Жашылдандыруу" муниципалдык ишканасынын жардамы менен ачкан. Маалымат үчүн: "Газпром нефть Азия" ЖЧКсы - 2006-жылдын август айынан тартып Кыргыз Республикасынын рыногунда мунай каражаттары менен иш алып барган "Газпромнефттин" сатуучу ишканасы. Компания мунай каражаттарынын жана көмүр суутектүү газдын дүңүнөн жана чекене сатылган рыногундагы эң ири операторлордун бири болуп саналат.
Түркияда өтө турган көчмөндөр оюндарында көк бөрү дагы, көкпар дагы ойнолот. Бул тууралуу көк бөрү федерациясы кабарлады. Маалыматка ылайык, көчмөндөр оюндарына көк бөрү жана көкпар боюнча эки курама команда түзүлөт. Ошондой эле команданын жектекчилиги жана машыктыруучулары дайындалган. "Көк бөрү курама командасынын жетекчиси Аскат Искендеров , машыктыруучусу Нурлан Мамбетов жана физикалык машыктуруучу болуп Урмат Мусаев дайындалды. Көкпар боюнча курама команданын жетекчиси Мыктыбек Туташов , машыктыруучу Тилек Урманбетов жана физикалык машыктыруучу Максат Кыйдыбаев дайындалды", - деп билдиришти федерациядан.
Бүгүн, 12-июлда Бишкек шаарындагы “Парк Отель” мейманканасында Ички иштер министрлигинин демилгеси менен “Кыргыз Республикасында экстремизмдин чакырыктары жана ага каршы аракеттенүүнүн артыкчылыктары” темасында тегерек стол өттү. Бул тууралуу ИИМдин басма сөз кызматынан билдиришти. Бул иш-чара АКШнын Мамлекеттик департаментинин каржылоосу менен БУУнун Бангизаттар жана Кылмыштуулук башкармалыгы тарабынан ишке ашып жаткан “Террордук мүнөздөгү жана экстремисттик багыттагы кылмыштар үчүн соттолгондорду пробациялык көзөмөлдөө” долбоорунун алкагында эки күн өтөт. Аталган иш-чарага Жогорку Кеңештин Укуктук тартип, кылмыштуулук менен күрөшүү жана коррупцияга каршы аракеттенүү боюнча комитетинин бөлүм секторунун жетекчиси Тынар Кадыралиев , АКШнын Мамлекеттик департаментинин террорчулук менен күрөшүү боюнча бюросунунун Борбор Азия боюнча программалык менеджери мырза Жон Хербст , БУУнун Баңгизаттар жана Кылмыштуулук башкармалыгынын Кыргыз Республикасындагы программалык кеңсесинин башчысы Андрей Селезнев , Ички иштер министрлигинин Экстремизмге жана мыйзамсыз миграцияга каршы аракеттенүү боюнча кызматынын башкармалыгынын жетекчисинин орун басары Улан Бердибаев , аталган кызматтын улук инспектору Манас Аманбаев , мамлекеттик органдардын, өкмөттүк эмес уюмдардын жана жарандык коомдун өкүлдөрү катышкан. Бүгүнкү иш-чара Кыргыз Республикасындагы экстремизмге байланыштуу көйгөйлөргө, келечектүү кадамдарга жана мүмкүнчүлүктөргө, ошондой эле мамлекеттик органдардын өкмөттүк эмес уюмдар жана жарандык коом менен өз ара аракеттенүүсүнө багытталды. Өтүп жаткан иш-чаранын максаты - учурдагы кырдаалга баа берүү, артыкчылыктуу багыттарды аныктоо, натыйжалуу өз ара аракеттенүүнү күчөтүү жана өлкөдөгү экстремизмге каршы туруу боюнча мындан аркы кадамдарды иштеп чыгуу. Иш-чаранын башында ИИМдин Экстремизмге жана мыйзамсыз миграцияга каршы аракеттенүү боюнча кызматынын башкармалыгынын жетекчисинин орун басары Улан Бердибаев сөз сүйлөп, аталган кызматтын негизги аракеттери заманбап коркунучтарга жана чакырыктарга, анын ичинде диний экстремизмге жана эл аралык террорчулукка каршы күрөшүүнүн натыйжалуулугун жана стратегиясын жогорулатууга багытталганын баса белгиледи. “Белгилей кетсек, Борбордук Азия чөлкөмүндө кырдаалдын өнүгүшүнө талдоо жүргүзүлүп, көрүлгөн чараларга карабастан, экстремисттик жана террордук коркунучтун жогорку деңгээли байкалууда. Эл аралык экстремисттик жана террордук уюмдардын эгемендүү мамлекеттердин ички чыр-чатактарына активдүү катышууга умтулуусу белгиленип жатат. Борбордук Азия чөлкөмүнүн мамлекеттери үчүн негизги коркунучтардын бири болуп Афганистандын түндүк провинцияларында ар кандай мыйзамсыз куралдуу түзүлүштөрдүн жана эл аралык террордук уюмдардын топтолушу саналат, алар өздөрүнүн позицияларын бекемдеп, жаңы таянычтарды түзүүнү көздөшүүдө. Акыркы жылдары республикада тыюу салынган экстремисттик жана эл аралык террордук уюмдардын идеологиясын жайылткан көп учурлар байкалууда. Жогорудагы коркунучтарды жана чакырыктарды эске алуу менен адамдын укуктарын жана эркиндиктерин, конституциялык түзүлүштүн негиздерин коргоо, мамлекеттин коопсуздугун камсыздоо максатында Ички иштер министрлиги тиешелүү мамлекеттик органдар жана жумушчу топтун мүчөлөрү менен биргеликте “Экстремисттик аракеттерге каршы аракеттенүү жөнүндө” Кыргыз Республикасынын мыйзамынын жаңы долбоорун иштеп чыгышкан. Учурда бул мыйзам долбоору коомдук талкуудан өтүп, келип түшкөн сын-пикирлерди жана сунуштарды эске алуу менен Кыргыз Республикасынын Жогорку Кеңешинин кароосуна жиберилди”, - деди баяндамасында Улан Бердибаев. Катышуучулар Кыргыз Республикасындагы эсктремизмдин алдын алуунун артыкчылыктуу багыттары, көйгөйлөрү тууралуу өз пикирлери менен бөлүшүп, экстремизмге каршы аракеттенүүдө көрүлүп жаткан чаралар жана бул багыттагы материалдар боюнча маалыматтарды талкуулашты. Ошондой эле тегерек столдо катышуучулар мамлекеттик органдар жана алар менен байланышкан уюмдар зомбулуктуу экстремизм менен күрөшүүдөгү кызматташуусунун активдештирүүнүн жолдорун иштеп чыгууну сунушташты.
Бишкекте бардык шайлоо тилкелери өз убагында ачылды. Бул тууралуу бүгүн, 11-апрелде маалымат жыйында Бишкек аймактык шайлоо комиссиясынын төрагасы Кайрат Маматов билдирди. "Борбор шаарда 228 шайлоо тилкесинде добуш берүү жүрүп жатат. Кечээ, 10-апрелде добуш берүү жайдан тышкары 4 миң 1 адам добуш берди. Бишкек аймактык шайлоо комиссиясына чет мамлекеттик шайлоо тилкелери дагы тиркелген.
Жаратылыштан таалим алууну сүрөтчүлөрдүн мыйзамы катары көргөн СССРдин Эл сүрөтчүсү, Кыргыз тарыхында эң алгачкы профессионалдык сүрөтчү катары таанымал Гапар Айтиев 1912-жылдын 28-сентябрында туулган. Балалыгы өзү туулуп-өскөн Ош облусунун Кара-Суу районундагы Төлөйкөн айылында өткөн. Кээ бир маалымат булактарында жазылгандай, ал бала кезинен эле сүрөтчү болууну кыялданып, очоктогу отундун күйгөндөн калганын алып көө менен сүрөт тартууну адатка айланткан. 1932-жылы Кыргыз институтун бүтүрөт. 1932-1934-жылдары Жалал-Абад педтехникумда мугалим болуп иштейт. 1935-1938-жылдары Москвадагы көркөм сүрөт окуу жайында билим алган. Балалыгы турмуштун катаал мезгилине туш келген сүрөтчү эр жеткенде - 1941-1944-жылдары Улуу Ата Мекендик согушка катышкан. Келгенден кийин Кыргыздын сүрөтчүлөр союзун жетектеп, жаңы муундагы кадрларды даярдайт жана сүрөт исскуствосунун ар кыл жанрынын өнүгүүсүнө жол түзөт. 1967-жылы Кыргыз ССРинин Жогорку Кеңешинин президиумунун мүчөсү,1976-жылы Президиумдун жетекчисинин орун басары, 1977-жылы ССР сүрөтчүлөр Академиясына жетекчи болуп дайындалат. Ленин, Октябрь Революциясы, эки жолу Эмгек Кызыл Туу жана "Ардак Белгиси" ордендери жана бир нече медалдар менен сыйланган. Гапар Айтиевдин сүрөт өнөрүндөгү эң негизги тармагы пейзаж болуп саналат. Анын көп эмгектери турмуштук окуяларды, жай жашоону, кыргыздын каада-салтын баяндап берет. Портрет жанрында да сүрөт сүйүүчүлөрдү суктандырган кыл калем ээсинин эң мыкты делген эмгектери Алматыдагы Шевченко атындагы сүрөт галереясынын, Львов шаарындагы сүрөт музейлеринин жана өзүнүн ысымы ыйгарылган Кыргыз улуттук көркөм сүрөт искусство музейинин менчигине айланган. Улуу сүрөтчү 1984-жылы 16-декабрда 72 жаш курагында көз жумган.
"Камакта отурган аялдардын биринин 2 айлык кызы бар. Кызы эки күндөн бери ачка калууда", - дейт 17-апрелде митингге чыккан аялдын бир тууган иниси Адилет Көчкөнбай уулу . Ал кармалган эжеси Сабыркан Мусалиева 40 жашта экенин айтты . "Анын 4 эркек уулу, бир кызы бар. Эжемди 15-апрель күнү кармап кетишкен. Тез арада бошотуу керек. Кызы ачка отурат" , - дейт Адилет Көчкөнбай уулу. Ички иштер министрлигинин басма сөз катчысы Бакыт Сеитов бул боюнча маалыматы жок экенин айтты. "Алардын балдары бар экенин же жок экенин билбейм, бул маалыматты ушул жерден уктум. Кармалгандын үчөөсү аял. Алардын эң жашы 18 жашта. Калгандары 20-30 жаштан өткөн. Учурда тергөө иштери жүрүп жатат. Кошумча маалыматты беребиз", - деди Сейитов. 17-апрелде Тогуз-Торо районунун 100дөн ашык тургуну Ак Үйдүн алдына митингге чыкты. Алар милиция тарабынан кармалып Бишкекке алып келинген район тургундарын бошотууну талап кылышууда. Айта кетсек, буга чейин Тогуз-Тородо миңден ашуун адамдын катышуусунда митинг болгон. Алар аймактагы алтын ылгоочу комбинаттын курулушу токтотулуусун талап кылышкан. Митингдин жүрүшүндө алтын ылгоочу комбинаттын имараты өрттөлүп, ыргытылган таштан 3 милиция кызматкери жана жергиликтүү тургун жаракат алып ооруканага кайрылган. Кийин бул окуяга байланыштуу райондун акими кызматынан алынган.
1850-жылы 18-августта атактуу француз жазуучусу Оноре де Бальзак каза болгон. Ал Франциянын Тура шаарында 1799-жылы чарбагердин үй-бүлөсүндө туулган. Атасы революция жылдарында жер алып сатуу менен байыган. Кийинчерээк шаар мэринин жардамчысы болгон. Жазуучунун ата-энеси баласы юрист кесибине ээ болуу үчүн аны укук коргоого басым жасаган окуу жайга беришкен. Ал жайда тартип катуу болгондуктан ата-энелер менен жолугушууга жыл бою уруксат берилген эмес. Оноре окууга кызыкпай, ошол эле учурда өзүн адабият, чыгармачылык чөйрөдө сынап көрүүнү чечкен. Мектеп жашында эле ыр, пьеса жазууга кызыккан келечектеги жазуучунун бала кезинде жазгандары сакталбай калган. Бирок бир кезде анын жазган жат жазуусун мугалими жараксыз деп таап, окуучулардын көзүнчө өрттөп жибергени айтылат. Ошол жылдан тарта ал чыгармачылыкка киришүүгө белсенген.
Депутат Рыскелди Момбеков Жогорку Кеңештин 6-декабрдагы жыйынында Бишкектин абасы начарлап кеткенин айтып чыкты. Мындай маселени ал ар кандай маселелер каралып жатканда көтөрдү. Эл өкүлү Бишкек жылуулук электр борборуна жана башка жылытуучу мекемелерге көмүрдүн сапаттуусун колдонуу керектигин белгиледи. “Азыр жарандарга "Безопасный город" эмес, "Бездымный город" керек. Бишкектиктер "кыштан чыгабызбы же ыштан чыгабызбы" деп отурушат.
Жалал-Абад облусунун Базар-Коргон районунда рейд жүрүп, 63 протокол түзүлдү. Бул тууралуу облустук милициядан билдиришти. Базар-Коргон райондук ички иштер бөлүмү тарабынан кылмыштуулуктун жана жоруктардын алдын алуу максатында "Укук, тартип" аталышындагы 2 күндүк профилактикалык иш-чарасы өткөрүлдү. Анын алкагында паспорттук эреже боюнча 167 кожолуктан турган 835 жаран текшерилди. Рейд учурунда ар түрдүү укук, тартип бузуулар аныкталып, 63 адамга административдик протоколдор түзүлдү. Аталган райондун жана Сузак РИИБинин милициянын участкалык инспекторлору тарабынан өздөрү тейлеген аймактарындагы профилактикалык каттоодо турган адамдар текшерүүгө алынып, өспүрүмдөр арасындагы ар кандай жол кырсыктарынын алдын алуу боюнча тийиштүү жумуштар жүргүзүлгөн. Мындан сырткары Базар-Коргон РИИБинин жетекчилиги жана жашы жете элек өспүрүмдөр менен иштөө инспекциясынын кызматкерлери тарабынан ата-энеси автокырсыктан каза болгон 7 бир тууганга материалдык колдоо көрсөтүлдү. Милиция кызматкерлери Арстанбап айыл аймагында жашаган бир туугандарга онлайн окууларга катышууга керектелүүчү сыналгы, чөнтөк телефон, азык-түлүк жана шириндиктерди тапшырышты.
Кыз-келиндер күрөшү боюнча улуттук курама команданын мүчөсү Айпери Медет кызы Ханчжоу шаарында өтүп жаткан Азия оюндарында чемпион болду. Финалда кыргызстандык балбан кыз Казакстандын спортчусу Жамиля Бакбергенованы утуп алды. Медет кызы 76 килограмм салмак даражасында беттешти. Ал 1/8 финалда спортчу кытайлык балбанды 2:1 эсебинде жеңсе, чейрек финалда въетнамдык атаандашын утуп, жарым финалга чыккан. Ал эми жарым финалда тайбейлик атаандашын 8:0 эсебинде жеңип, финалга жолдомо алган. Буга чейин 68 килограмм салмак ченинде катышкан Нурзат Нуртаева күмүш медаль тагынды. Айпери Медет кызынын байгеси Кыргызстандын 13-медалы болуп саналат.
Бүгүн, 19-мартта Бишкек шаарындагы "Аккула" ат майданында Нооруз майрамына карата көк бөрү боюнча республикалык мелдештин жарым финалдык беттештери орун алууда. Анда 4 команданын өз ара беттеши орун алып, "Ынтымак" командасы алгачкы болуп финалга өттү. Жарым финалдын алгачкы беттешинде Таластын "Ынтымак" менен Чүйдүн "Биримдик Аю" командаларынын беттеши орун алды. Беттештин жыйынтыгында "Ынтымак" командасы атаандашын 2:1 эсебинде жеңип алды. Бүгүн, финалга дагы 1 жолдомо ойнотулат.
УФC`нин жеңил салмактагы чемпиону Валентина Шевченко чемпиондук наамын экинчи ирет ким менен коргогусу келгенин айтты. Маалыматка ылайык, ал 2-беттешин америкалык Лиз Кармуш менен өткөрүүгө ниети бар. УФC 2 мушкердин беттешин 20-июлда УФC он ЭСПН 4 турниринин алкагында өткөрүүнү пландап жаткан. Аталган турнирдин негизги беттеши болуп Рафаэль Дос Аньос жана Леон Эдвардстын мушташы эсептелет. Буга карабастан Шевченко беттешти жакынкы убакта өткөргүсү келип жаткандыгын билдирген. Шевченко жана Кармуш 2010-жылы кез келген. Анда 2-раундда дарыгер Шевченконун оор жаракат алганынан улам беттешти токтоткон. Ошентип Кармуш техникалык нокаут менен жеңишке жетишкен. Бул жеңилүү Шевченконун профессионалдык карьерасындагы алгачкысы болгон. "Кармуш менен болгон беттеш мен үчүн чоң сыноо болот. Ал күчтүү мушкер. Биздин реванш мыкты болот деп ишенем. Менин жеке тарыхымдан ага болгон жеңилүүнү алып салганга болбойт, бирок бул беттеште жеңишке жетсе болот. Мендеги чемпиондук титулду башка бирөөнүн тартып алышына жол бербейм, чемпиондук жолумду улайм.
Бишкек-Ош унаа жолунда 4 адамдын өмүрүн алган жол кырсыгы катталды. Окуя кечээ, 24-ноябрда түндө орун алганын Чүй облустук Жол кыймылынын коопсуздугун камсыздоо башкы башкармалыгынан кабарлады. "Жол кырсыгы Бишкек-Ош унаа жолунун 162-чакырымында, тагыраагы, Жайыл районунда болгон. Бишкекке келе жаткан Хонда Степ унаасы жолдун чекесине чыгып кетип, карама-каршы тилкеде келе жаткан Мерседес Спринтер менен кагылышкан. Кырсыктын кесепетинен 4 адам каза болду. Каза болгондордун арасында 4-5 жаш чамасындагы бала болгон. Мындан тышкары, 8 адам жаракат алып, Жайыл райондук ооруканасына жеткирилди. Учурда жабырлануучулардын аты-жөнү такталууда. Жол кырсыгы боюнча иликтөө иштери жүргүзүлүп жатат", - деди басма сөз кызматынан.
Ички иштер министринин мурдагы орун басары Курсан Асанов 14-ноябрга чейин камакта калтырылды. Бул тууралуу Биринчи Май райондук сотунун басма сөз кызматынан кабарлашты. "Биринчи Май райондук сотунун 2021-жылдын 16-сентябрындагы токтомуна ылайык, шектелүүчү К.С.Асановго карата бөгөт коюу чарасы катары 2021-жылдын 14-ноябрына чейин камакка алуу түрү тандалды. Ал Юстиция министрлигине караштуу №50 тергөө изоляторуна камакка алынды", - деп билдиришти соттон.
Исфанада тартылып, інстаграм социалдык тармагынын расмий баракчасына жүктөлгөн сүрөт бир күнгө жетпеген убакытта 713 миң “жакты” белгисине жана 3000ден ашуун пикирге ээ болду. Сүрөттө Баткен облусунун Исфана шаарынын кичинекей жашоочулары тартылган. Алар бала бакчадагы коштошуу кечесине кооптуу көпүрөдөн өтүп баратышкан. Сүрөттүн автору - жаш сүрөтчү Эльер Нематов .
Улуттук курама команданын футболчусу Шерзот Шакиров өзбекстандык клубга өттү. Бул тууралуу Футбол федерациясы кабарлады. Маалыматка ылайык, Шакиров Өзбекстандын Жогорку Лигасында ойногон Жиззах шаарынын "Согдиана" клубу менен келишим түздү. Келишим 2 жылга негизделип, эки тараптын макулдашуусу менен дагы бир жылга узартуу мүмкүнчүлүгү каралган. " Командага Ташкент шаарында окуу-машыгуу жыйындары учурунда кошулдум. Баары мени жакшы кабыл алгандыктан бат эле жаңы клубга көнүп кеттим. Учурда команда менен Түркияда жаңы сезонго даярданып жатабыз. 6-февралда сербиялык "Бачка Паланка" клубу менен жолдоштук беттеш өткөрүп, 2:2 эсебинде тең чыктык. Мен алгачкы мүнөттөн тарта талаага чыгып, толук оюн өткөрдүм. "Согдиананын" максаты - Өлкө чемпиондугунда 6 мыкты команданын катарына кошулуу. Негизги курамга кошулуп, жаңы командама жардам берүү үчүн колумдан келген аракетимди жасайм ", - деп билдирген Шакиров. Топ лиганын өткөн сезонунда Шерзот Кочкор-Ата шаарынын "Нефтчи" клубунда оюн көрсөтүп, 2018-жылдын мыкты футболчусу наамын жеңип алган.
Бүгүн, 30-мартта президент Сооронбай Жээнбеков айыл чарба, тамак-аш өнөр жайы жана мелиорация министри Эркинбек Чодуевди кабыл алды. Бул тууралуу президенттик аппараттын басма сөз кызматынан билдиришти. Өлкөдө, анын ичинде өзгөчө абал киргизилген аймактарда жазгы талаа жумуштарын өткөрүү жана азык-түлүк коопсуздугун камсыздоо боюнча азыркы кырдаал талкууланды. Мамлекет башчысы коронавирус инфекциясынын жайылуусу жана анын макро экономикалык кырдаалга таасири шартында азык-түлүк коопсуздугун камсыздоого жана айыл чарба товар өндүрүүчүлөрүн колдоого өзгөчө көңүл бөлүнүшү керектигин билдирди. Азык-түлүк коопсуздугу өлкөнүн улуттук коопсуздугунун маанилүү бир бөлүгү болуп саналарын баса белгиледи. Ошондой эле Сооронбай Жээнбеков өлкөнүн бардык аймактарында жазгы талаа жумуштарын өз маалында жана үзгүлтүксүз өткөрүүнү камсыз кылуу зарылдыгына токтолду. Өзгөчө абал киргизилген райондорго бөтөнчө көңүл бурулушу керектигин кошумчалады. Президент айыл чарба тармагында азыркы кырдаалга байланыштуу жаралып жаткан маселелерди чечиш үчүн ишке тартылган мамлекеттик органдар менен жергиликтүү бийликтин өз ара комплекстүү кызматташуусун күчөтүү зарылдыгын баса белгиледи. Эркинбек Чодуев бүгүнкү күндө бир катар региондордо белгилүү бир товар түрлөрүнө суроо-талап жогору болуп жатканын маалымдады. Коронавирус инфекциясынын өлкөнүн экономикалык кырдаалына болгон кесепеттерин азайтууга багытталган чараларды ишке ашыруу боюнча республикалык штаб менен өз ара кызматташа, калкты негизги товарлар менен жетиштүү өлчөмдө үзгүлтүксүз камсыздоо жана алардын бааларынын жогорулашына жол бербөө боюнча иштер жүргүзүлүп жаткандыгын баса белгиледи.
Конституциялык кеңешмеде Жогорку Кеңешти курултай же улут жыйыны деп атоо сунушталды. Бул тууралуу бүгүн, 30-ноябрда кеңешменин мүчөсү Эдил Байсалов айтты. "Жогорку Кеңеш деген сөздүн өзү эскирди. Парламенттин ысымын башкача атайлы" деди ал.
"Бишкек шаарында абал тынч. Азыркы учурда коомдук тартипти сактоого аракет кылуудабыз" . Бул тууралуу бүгүн, 2-мартта ИИМдин башчысынын орун басары Мирлан Каниметов билдирди. "Азыркы тапта жабыркагандар бар же жогун, ошондой эле канча адам кармалганын да айта албайм. Милиция кызматкерлери тарабынан таш ыргыткандар боюнча факты берилгенде анан жообун беребиз. Шаар ичиндеги коопсуздук түнү бою көзөмөлдө болот", - деди Каниметов. Саат 19:00гө карата "Ала-Тоо" аянтындагы абактагы саясатчы Садыр Жапаровду колдоп митингге келген катышуучуларына күч түзүмдөрүнүн кызматкерлери суу аткыч машиналарды, көздөн жаш агызуучу каражаттарды колдонуп, кууп таратты.
Бүгүн, 14-июль саат 08:15ке карата АКШ валютасынын курсу менен тааныштырабыз. Өлкөнүн коммерциялык банктарында 1 АКШ доллары 81 сомдон 83 сомго чейин сатып алынса, 82 сомдон 84 сомго чейин сатылууда. Ал эми Улуттук банктын расмий сайтында доллардын курсу 80 сом 97 тыйын деп көрсөтүлөт.
Бишкекте Кыргызстандын Тышкы иштер министрлиги менен Франциянын Европа жана тышкы иштер министрлигинин ортосунда кыргыз-француз саясий консультациялары болуп өттү деп билдирет ТИМдин маалымат кызматы. Кыргыз делегациясын Тышкы иштер министрлигинин Үчүнчү саясий департаментинин директору Бакыт Жусупов, француз делегациясынын Франциянын Тышкы иштер министрлигинин Континенталдык Европа департаментинин директорунун орун басары Сильвен Гиоге жетектешти. Консультациялардын жүрүшүндө маселелердин кеңири чөйрөсү, анын ичинде саясий, экономикалык жана маданий-гуманитардык кызматташтык талкууланды. Тараптар бийик жана жогорку деңгээлдеги өз ара визиттерди уюштуруу аркылуу эки тараптуу саясий диалогду өнүктүрүүгө өз ара ниеттерин ырасташты. Пикир алмашуунун жүрүшүндө экономикалык жана инвестициялык кызматташтыкты өнүктүрүү маселелерине өзгөчө көңүл бурулду. Тактап айтканда, 2023-жылы бизнес-форумду уюштуруу, ошондой эле Кыргызстан менен Франциянын ортосунда энергетика, туризм жана суу чарба тармагында кызматташтыкты түзүү боюнча биргелешкен иштердин зарылдыгы белгиленди. Борбордук Азиянын алкагындагы өз ара аракеттенүү, ошондой эле ЕБ аркылуу кызматташуу маселелерине өзгөчө көңүл бурулду. Тараптар БУУ, ЕККУ жана ЮНЕСКО сыяктуу эл аралык структураларда тышкы саясий тыгыз координациялоону улантууга кызыкдар экендиктерин билдиришти.
Бүгүн, 18-сентябрь . Күн ичинде болгон окуяларга саресеп салабыз. Акыркы 12 ай ичинде Бишкекте эл көп топтолгон жайларда бир нече ири өрт кырсыктары орун алды. Тизмектеп берсек: "Ош базары" (3 жолу!), Асанбай кичи районундагы 6 кафе, эт комбинаты, Кыргыз улуттук филармониясы, "Арзу" кафеси, "Мадина" базары. 18-сентябрга караган түнү "Супара" этнокомплексинде да ири өрт чыкты. "Бул өрттөр өзүнөн-өзү болгон эмес, эс алуучу жайлардын ортосундагы атаандаштык, криминалдын коркутуу аракеттери" деген пикирлер айтылууда. Албетте, атайылап өрттөгөн кишини колунан кармамайынча, жогорудагы версияларды далилдеп берүү кыйын. Тиешелүү органдар аталган ири өрт кырсыктарынын көбүнүн келип чыгуусуна "электр жабдууларын колдонууда өрт коопсуздугунун эрежелеринин бузулушу" себеп болгон деп алдын ала айтууда. Ички иштер министрлиги акыркы катталган өрт кырсыктарында криминалдык элементтер жок деп толук ишеним менен жарыялады . "Ош базарында" 3 ири өрт болуп, акыркы экөө боюнча "мүлктү атайылап жок кылуу же зыянга учуратуу" беренесинин негизинде кылмыш иши козголуп, атайы өрттөлгөнү айтылды. Бул өрт кырсыктарынан кийин "Ош базарынын" аймагында жаңы соода объектинин курулуп баштаганы өрттү атайы бирөө жасаган деген ойду андан бетер күчөттү. Текшерүүчүлөрдүн жоопкерчиликсиздиги, пара алып анык эреже бузууларга көз жумуусу, базарларга өрт өчүрүүчү унаалардын кирүүсүнө мүмкүн эместиги өрт коопсуздугу маселесинде баш аламандык болуп жаткандыгынын көрсөткүчү. Бактыга жараша, борбор калаадагы акыркы ири өрт кырсыктарынан улам каза болгондор жана жабыркагандар болгон жок. Бирок өрт коопсуздугунун эрежелерин сактабагандыгы Кемероводогу ондогон баланын өмүрүн алып кеткен ири өрт кырсыгы Кыргыз өлкөсүндөгү бизнес чөйрөсүндөгү ишканалардын жетекчилерин эч нерсеге үйрөтпөгөнүн көрсөтөт. Эгер ушундай иш улана берсе, Кыргыз жергесиндеги эс алуучу жайларда өрттөн улам алгачкы курмандыктар пайда болуп баштайт. Мындайга жеткирбеш үчүн эл көп барган жайларда өрт коопсуздугу боюнча талаптарды жана текшерүүчүлөрдүн жоопкерчилигин күчөтүү зарыл. Бул арада өрттөн кийин өкмөт башчы Мухаммедкалый Абылгазиев бир жумалык мөөнөттө базарлардагы жана коомдук жайлардагы өрткө каршы талаптардын сакталышын текшерүүнү тапшырды... Жогорку Кеңеште өкмөттүн түзүмүн өзгөртүү маселеси көтөрүлдү. Бүгүн, 18-сентябрда парламенттин комитет жыйынында оппозициялык блоктогу "Ата Мекен" фракциясынын лидери Алмамбет Шыкмаматов өкмөттүн түзүмүн өзгөртүү боюнча сунуш качан даяр боло турганын сурады . Биринчи вице-премьер-министр Кубатбек Боронов 1,5 айдан кийин бул сунушту алып келерин, өкмөттүн түзүмүндө өзгөрүүлөр болорун айтты. Демек, бул маселе ноябрдын башына чейин калтырылды. Өкмөттө кандай өзгөрүүлөр күтүлүүдө?  порталы Күнсобол рубрикасынын алкагында ушул суроонун негизинде депутаттардын арасында собол салганда , коалициялык көпчүлүккө кирген фракциялардын депутаттары Коргоо жана Энергетика министрликтерин кайтаруу керектигин айтышты. Демек, ушул эки органдын үстүндө учурда жогорудагы 4 фракциянын ортосунда өз ара макулдашуулар жүрүп жатат деген тыянак чыгарса болот. Айрыкча, Энергетика министрлигин өз карамагына алган фракция ири каражаттардын агымын көзөмөлдөйт. Акыркы тажрыйба көрсөткөндөй, өкмөттүн түзүмү жакшы ойлор менен өзгөрүп жыйынтыгы карама-каршы чыгууда. Мисалы, 2014-жылы Коргоо министрлигинин негизинде Куралдуу күчтөрдүн Башкы штабы түзүлгөн, бирок бул чечим боюнча азыркы премьер-министр Мухаммедкалый Абылгазиев "бул чечим ката болгон" дейт. Мындан тышкары 2016-жылы Энергетика министрлигинин ордуна "Улуттук энергетикалык холдинг" түзүлгөн. ЖЭБ окуясына байланыштуу анын мурдагы жетекчиси Айбек Калиев учурда камакта. Жалпылап караганда, Абылгазиевдин 5 ай иштеген өкмөтү чоң маанилүү чечимдерди кабыл алуу менен өзгөчөлөнгөн жок. Коомчулукта бул өкмөткө эрки жок, пассивдүү, чечкиндүү эмес, демилгесиз деген баалар коюлууда. Буга байланыштуу ал өзгөрүүлөргө муктаж деген талаптар айтыла баштады. Бирок бул өзгөрүүлөр өкмөттүн курамындагы же анын башындагы адамдын кызматтан кетүүсү катарында эмес, Кыргыз өлкөсүнүн эгемендик тарыхында ондогон-жүздөгөн жолу мамлекеттик органдардын жоюлушу, кайрадан түзүлүшү, аталышын өзгөртүшү сыяктуу иштер менен чектелет көрүнөт.
Биринчи вице-премьер-министр Алмазбек Баатырбеков Бишкек-Ош жолундагы "Төө-Ашуу" ашуусунда акы төлөнүүчү туннель куруу боюнча инвестициялык демилге талкууланган кеңешме өткөрдү. Бул тууралуу өкмөттүн басма сөз кызматынан билдиришти. "Бишкек-Ош жолу республиканын түндүк жана түштүк бөлүгүн байланыштырган негизги транспорттук каттам болуп саналат. Бул жолдун стратегиялык мааниси чоң. Ошондуктан оор жүк ташуудагы коопсуздук, аба ырайынын катаал шартында каттамдын бузулушунун алдын ала турган альтернативдүү туннель куруу боюнча инвестициялык долбоорлорду кароо жана талкуулоо чечими кабыл алынды", - деди биринчи вице-премьер-министр. Бардык эл аралык стандарттарга жооп берген жана коопсуз жаңы инфраструктуралык объектти куруу менен жүк ташуу мүмкүнчүлүгү жогору болору айтылды. "Пандемиядан кийинки кризисти эске алып, бул долбоорду ишке ашыруу менен экономикалык жигердүүлүккө жакшы таасирин тийгизет жана товарлардын көлөмүнүн көбөйүшүн шарттайт. Ошондой эле ички туризмди өнүктүрүүгө салым кошот. Бул жааттагы долбоорлорду жүзөгө ашырууда тажрыйбасы бар чет элдик инвесторлорго сунуш кылабыз.
О! Мобилдик оператору Саіма Тэлэcом менен бирге супер сунуш – " Бирге арзан 2.0 " тартуулайт. Биринчи жолу! Буга чейин зымдуу үй интернети БЕЛЕККЕ берилген эмес! "Бирге арзан 2.0" – бул бир топтомдун ичинде бүт үй-бүлѳ үчүн мобилдик байланыш, зымдуу үй интернети жана О!ТВ санарип телевидениеси. Сизге тѳмѳнкүлѳр берилет: О! түйүнүндѳ чексиз байланыш каралган 3 СІМ-карта; Ар бири үчүн 30 ГИГАБАЙТ мобилдик интернет; + БЕЛЕККЕ Саіма зымдуу чексиз үй интернети + О!ТВ : Саіма’дан зымдуу интернет; 200дѳн ашуун популярдуу О!ТВ канал; Бир эле учурда 3 түзүлүштѳн ТВ кѳрүү мүмкүндүгү; ТВ-эфирди башкаруу. Баары үчүн тѳлѳм бир эле башкы СІМ-картадан алынат — айына 1290 сом. "Бирѳѳдѳ үчѳѳ" топтому жашоону жеӊилдетип, үй-бүлѳнүн бюджетин үнѳмдѳйт – ар бир үй-бүлѳ мүчѳсүнүн мобилдик байланышын жана ТВ менен үй интернетин ѳзүнчѳ тѳлѳѳ күндѳрү жѳнүндѳ ойлонуу зарылдыгы жок. Дароо азыр үнѳмдѳѳгѳ киришиӊиз! Кошууга ѳтүнмѳ калтыруу үчүн: вмэстэ.о.кг сайты *955 – О! абоненттери үчүн чалуу акысыз; 0 500 000 955 – башка мобилдик операторлордун абоненттери үчүн (тарифтик планга жараша). Ошондой эле топтомду кошууга ѳтүнмѳнү бардык О!Сторэ дүкѳндѳрүнѳн жана Бишкек шаары, Чүй кең көчөсү, 111А Алма-Ата кѳчөсүнүн кесилишинде жайгашкан, иштѳѳ режими: дүйшѳмбү-жума – 09:00 – 19:00 Саіма Тэлэcом сатуу жана тейлѳѳ кеӊсесине калтырууга болот. Зарыл болсо, ѳз тандооӊузга жараша, туташтырууну ишке ашырган Саіма Тэлэcом адистеринен Wі-Фі роутер жана ТВ-приставка сатып ала аласыз (жабдууну сатып алуу ниетиӊизди жана анын бар же жок экенин ѳтүнмѳнү жол-жоболоштуруу учурунда тактап алыӊыз) Кененирээк → вмэстэ.о.кг сайтында. Бирге арзан 2.0 – бул үнѳмдѳѳ, ыӊгайлуулук жана жакындарга кам кѳрүү! Тарифке кошулуу жана белекке ээ болуу Бишкек шаары менен Чүй облусунун аймагында гана үйүӊүздү "САІМА ТЭЛЭCОМ" ЖААК зымдуу интернетине кошуу мүмкүн болгон учурда жеткиликтүү. Тариф үчүн ай сайын абоненттик тѳлѳмдү ишке ашыруу менен 1 жылга (12 тѳлѳнгѳн мезгил) келишим түзүлүүгѳ тийиш. Телевидение О!ТВ кызматындагы "О!ТВ Премиум" топтомунун алкагында тариф үчүн абоненттик тѳлѳм ишке ашырылган учурда гана берилет. О!ТВ кызматынын алкагында телеканалдар, мазмун жана контент "Диас ТВ" ЖЧК тарабынан камсыз кылынат. Баасы бардык салыктарды эске алуу менен кѳрсѳтүлгѳн. МТБМК караштуу МБА лицензиялары: "НУР Телеком" ЖЧК: №16-0062-КР, №16-0063-КР, "Саіма Тэлэcом" ЖААК: №16-0019-КР, №03-292-КР, №14-1103-КР, №14-1168-КР.
Министрлер кабинетинин Чүй облусундагы ыйгарым укуктуу өкүлү Эркин Тентишев журналистти иш бөлмөсүнөн кууп чыкты деген видео социалдык тармакка тараган . Анда журналист Жоодар Бузумов маектешүү үчүн келгендигин айтып, губернатордон айрым суроолорго жооп берүүсүн суранган, ошол маалда аны белгисиз бирөө түртө баштаганын айтып чыккан. Бул боюнча Эркин Тентишевдин кеңешчиси Борончу Кудайбергенов окуя мындан 3 күн мурун болгонун айтып, буларды билдирди. "Журналистти иш бөлмөдөн кууп салды деп айтуу дагы туура болбой калат. Окуя 3 күн мурда болгон. Жергиликтүү сайттын өкүлү маек алуу боюнча макулдашкан экен. Негизи мындай иштерди мен сүйлөшүп берчүмүн. Бул жолу сүйлөшүүлөргө аралашпай калгам. Тентишевдин айтымында, иш бөлмөгө эки адам кирип, экөө эки башка редакциядан келгенин билдиришкен. Журналисттердин бири этиканы сактабай "100 күн болуптур губернатор болгонуңа, бул аралыкта эмне кылдың?" деп сураптыр. Тентишев улуу киши да, бир топко унчукпай туруп калыптыр. Бул учурда суроо берген журналист кайра "бул мөөнөт чоң да, эмне кылдың" деп, сен деп кайрылыптыр. Сүйлөшүү жагымсыз башталганда Тентишев суроо берген журналистке маек бере албай турганын, аны менен эмес, башка редакциянын журналисти менен маектешүүгө макулдашканын айтып, сырттагыларга кайдан келгенин карап койгула дептир. Бул учурда жардамчы келип, редакциянын кызматкерин "жүрүңүз" десе, телефонго тартып "ыңгайсыз суроо берсем, жооп бере албай мени кабинеттен чыгарып жатат" дептир. Ал адам айткан редакцияда учурда иштебейт экен. Мен ал журналист жөнүндө карап чыктым. Ал буга чейин деле провокацияга алдырган видеолорду чыгарган экен", - деди окуя тууралуу. Кеңешчи Борончу Кудайбергенов нааразы кылган нерсе бар дейт. "Мен таанып, билип, сыйлап жүргөн айрым журналисттер топтолуп алып, атайын провокация кылышат экен. Алар министрлер кабинетинин өкүлүнүн жакшы иштерин жазышпайт. Провокация кылып, жөөлөп, жакалап "силер жөнүндө жаман сөздөр көп болуп кетти го" дешет. Кичине тыйын берип койсо кайра жакшы сүйлөп калышат. Сөз ээсин табат", - деди ал. Окуя тууралуу Эркин Тентимишев өзү окуя боюнча кеңири айтып берди.
Коронавирус пандемиясы гигиеналык каражаттардын да кымбаттоосуна алып келди. Швецияда антисептикалык каражаттардын баасы дээрлик 10 эсе көтөрүлгөн. Бул тууралуу жергиликтүү маалымат булактары жазып жатышат. "Азыр башкы көйгөй, баалардын жогору болушунан дагы антисептикалык каражаттарды табуу кыйын болуп жатат" деп билдирген Швециянын Улуттук сатып алуулар борборунун кызматкери Зофия Сула . Өлкөдөгү гигиеналык каражаттар, коргоочу костюмдар, бет кап, антисептикалык каражаттар менен камсыз кылган ишкана гигиеналык каражаттарга коронавирус пандемиясынын улам суроо-талап көп болуп жатканына байланыштуу анын баасы өскөнүн кабарлаган. Баарынан дагы аталган каражаттардын ичинен антисептикалык каражатка болгон суроо-талап болуп көрбөгөндөй көп болуп жатат.
Футбол талаасында дарбаза басып калган 11 жаштагы баланын өлүмү боюнча кийинки соттук отурум 26-октябрга белгиленди. Буга күбөлөрдүн толук келбей калганы себеп болду. Бүгүнкү отурумда каза болгон баланын апасы жана окуя болгон футбол аянтчасынын администратору суралды. Соттук отурум учурунда жабырлануучу тараптын жактоочусу айыпталуучу тараптан моралдык жана материалдык чыгым үчүн 3 миллион сом өндүрүп берүүнү суранды. Ал эми мамлекеттик айыптоочу айыпталуучуну Кылмыш-жаза кодексинин 258 (коопсуздук эрежелерине жооп бербеген товар өндүрүү же сатуу, кызмат көрсөтүү) жана 353 (өзүм билемдик) беренелери боюнча жоопко тартууну суранды. Бирок ал күнөөсүн жарым-жартылай моюнуна ала турганын жана 353-берене менен гана макул экендигин билдирди. Эскерте кетсек, 13-июнь күнү Бишкек шаарында футбол талаасында орнотулган дарбаза баланы басып калган.
Эстакадалык көпүрөнүн шыбагы бүгүндөн тарта калыбына келтириле баштады. Бул тууралуу порталына Ош шаарынын мэриясынын шаардык курулуш жана муниципалдык менчик бөлүмүнүн башчысы Мирлан Исраилов бүгүн, 10-мартта кабарлады. "Жыгылган келиндин 1,5 жашар кызы бар экен, өзү 1992-жылкы. Учурда абалы жакшы. Маршруткадан түшүп, бара жатып жыгылыптыр". "Көпүрөнү салган "Сафари" жоопкерчилиги чектелген коому көпүрөнүн сапатына 2017-жылдын декабрь айына чейин кепилдик берген. Көпүрө дубалдары былтыр күзүндө шыбалган соң аба ырайы төмөндөп, шыбак тоңуп калыптыр. Аларга декабрь айында бул боюнча доо жөнөтүлгөн. Март айында күн жылыса, оңдоо иштерин жүргүзүп, калыбына келтиришерин билдиришкен", - деди М.Исраилов.
Бүгүн, 13-февралда Бишкекте келерки президенттик шайлоого арналган саясий форум өтүп жатат. Анда парламенттин депутаттары, коомдук ишмерлер, саясатчылар, активисттер катышууда. Уюштуруучулардын айтымында, форумга президенттикке талапкерлер Темир Сариев менен Бакыт Төрөбаев чакырылган, бирок алар келген жок. Буга саясатчы Камчыбек Ташиев нааразычылыгын билдирди. "Бир нече саясатчы президенттик шайлоого катышарын жарыялашты. Бирок алар бүгүнкү форумга келбей коюшту. Бири да жок. Аларга таза шайлоонун кереги жок. Аларга шайлоонун өтүшү керек", - деп нааразы болду Ташиев. "Ар бир шайлоонун алдында "шайлоо таза өтсүн" деп бүгүнкүдөй форумдар өтүп, мен бардыгына катышып турам. Бирок баары бир шайлоолор туура өтпөй жатат. Бүгүнкү форумда 2011-жылкы президенттик шайлоого катышкандар отурат. Алардын бири менмин. Ал шайлоодо жүз миңдеген шайлоочулар добуш бере албай калышкан. Ошол шайлоо туура эмес өттү деп эч ким айткан жок, биз эле айтып чыктык. Ошондуктан бүгүнкү форумда айтылган сөздөр сөз бойдон калбай, ишке ашырыш керек", - деп кайрылды катышуучуларга Ташиев. Мындан тышкары ал президент Алмазбек Атамбаевдин мураскери боюнча пикир айтууда этият болууга чакырды. "Эгер Атамбаев Текебаевди же Мадумаровду өзүнүн мураскери кылып сунуштаса, эмне кыласыңар?
Дүйнөлүк саламаттыкты сактоо уюмунун башкы директору Тедрос Аданом Гебрейесус "Токио-2020" жайкы Олимпиадага барууну пландаштырууда. Бул тууралуу Япония өкмөтү билдиргенин чет элдик басылмалар жазышууда. Маалыматка ылайык, Гебрейесус коронавируска каршы чараларды Япониянын премьер-министри Есихидэ Суга менен талкуулоону көздөп жатат.
2016-жылы Кербен шаарында 2 бала бакчанын имараттары сатылып алынып, ишке берилди. Бул тууралуу аталган шаардын мэри Абдумалик Апсаматовдун жылдык отчётунда жазылган. Маалыматка ылайык, Ак-Дөбө айылында жергиликтүү бюджеттин эсебинен 2 миллион сомго эски балдар бакчасынын имараты сатылып алынып, 1 миллион 500 миң сомго оңдоп-түзөө иштери жүргүзүлүп, ишке берилген. Курулуш айылындагы 100 орундуу №6-"Ак-Куу" балдар бакчасынын имараты 683 миң сомго алынган. Ошондой эле жергиликтүү бюджеттин эсебинен бардык бала бакчаларга 870 миң сомдук стол, отургуч жана башка инвентарлар сатылып алынган. "№7-"Арча-Бешик", №3-"Бүчүр" жана №5-"Наристе" балдар бакчаларынын ар бирине 275 миң сомдук ашканалар курулду, №3-"Бүчүр" балдар бакчасына жергиликтүү бюджеттен 250 миң сомдук чатырча (беседка) курулуп, ишке берилди. С.Качыкеев атындагы орто мектебине 57 миллион сомго "капиталдык салымдар" беренеси боюнча жаңы имарат курулду", - деп жазылат отчётто. Каржы министрлигинин жана жергиликтүү бюджеттин эсебинен 3 миллион 500 миң сомго Үмөталиев, Ниязалы жана Ленин көчөлөрүндөгү жолдордун жээгине лотоктор орнотулуп, Ниязалы көчөсүнө 300 метр, Күлүк-Дөбө айылындагы борбордук көчөгө 2 миллион 934 300 сомго тротуар салынып, шаардын кире беришине 110 миң сомго “Теке” эстелиги орнотулган. "Жардуу-Колот айылындагы Барпы каналын бетондоого жергиликтүү бюджеттен 1 миллион 72 миң сом жумшалды.
Интерполдун жаңы башчысы Дубайдагы башкы ассамблеяда тандалат. Бул тууралуу чет элдик маалымат каражаттары жазып чыгышты. Эскерте кетсек, эл аралык полиция уюмунун мурдагы башчысы Мэн Хунвэй кызматынан октябрь айында кеткен . Ага чейин Кытайдын бийлиги Мэн Хунвэйге каршы мекенинде коррупция боюнча кылмыш иши козголуп, ал кармалганын айтып чыккан. Интерполдун Дубайдагы жыйынында Косовону уюмдун толук кандуу мүчөлүгүнө кабыл алуу же албоо маселесин да чечүүсү күтүлүүдө. Интерпол - күч түзүмдөрүнүн аракеттерин бириктирип, эл аралык издөө жүргүзгөн орган. Анын курамына 190 мамлекет кирет.
Кыргыз өлкөсүндө биринчи жолу уюштурулуп жаткан "Жылаңач баатыр": Көл жээгинде" реалити-шоу долбоору старт алды. Анын 1-күнү кандай өттү? Жеңүүчү болом деп билегин түрүп жаткан катышуучулар кимдер? Ал үчүн видеону басып, долбоордун кантип башталганына өзүңүз күбө болуңуз. Сынак СУПЭР ТВ тарабынан "Супер-Инфо" гезити жана порталы менен биргеликте уюштурулган. Жүздөгөн адамдардын ичинен кастинг аркылуу тандалып алынган 14 катышуучу 14-сентябрда Ысык-Көлгө барган. Андан соң оюнчулар чүчү кулактын негизинде "Кызыл кемсел" жана "Көк кемсел" деген эки топко бөлүнүшкөн. Реалити-шоунун катышуучулары 14 күн бою чөнтөк телефонсуз, интернетсиз жашайт. "Жылаңач баатыр": Көл жээгинде" реалити-шоусунун баш байгеси 100 миң сом.
Президент Алмазбек Атамбаев 1-августта Чолпон-Ата шаарында маалымат жыйын өткөрүп, анда Түркиянын тышкы иштер министри Мевлүт Чавушоглунун Кыргыз мамлекетине койгон талабы тууралуу жооп кайтарган. "Һабэр 10" басылмасы 2-августта "Алмазбек Атамбаевдин Түркияга төңкөрүш тууралуу текебер жообу" деп жарыяласа, дагы бир басылма "Кыргыз Республикасы Түркиянын эскертүүсүн абсурд деп тапты" деген темада маалымат таратты. Түркия 15-июлдан 16-июлга караган түнү болгон төңкөрүш жасоо аракетине дин аалымы Фетхуллах Гүленди айыптап чыгып, өлкөнүн тышкы иштер министри Мевлүт Чавушоглу Кыргыз жериндеги Гүлендин уюмуна таандык лицейлерди жабууну талап кылган. Алмазбек Атамбаев журналисттер тарабынан берилген суроолорго жооп берип жатып: “Сөз мектеп тууралуу болуп жатса, биз, албетте, текшерип чыгабыз. Бирок бул мектептер өлкөбүздүн ичинде жана биздин стандарттарга ылайык иштеп жатат. Эгер ушунчалык акылдуу болушса, анда эмнеге өздөрүндө мындай төңкөрүшкө жол беришти?
Социалдык тармактарда орусиялык блогер жана футболчу Даниил Крапивниковдун кыргыздын улуттук баш кийими болгон калпакты тепкен видеосу тарады. Видеодо блогер эшиктен кирип келип, манекендеги калпакты тепкен. Бул видео учурда кызуу талкууга алынып, интернет колдонуучулары Крапивниковдон калпакты колуна алып кыргыз элинен кечирим сурашын талап кылышууда. Өз кезегинде Даниил Крапивников социалдык тармактагы баракчасы аркылуу видео кайрылуу жасады. Анда ал калпак Кыргыз өлкөсүнүн улуттук баш кийими экендигин билбегендигин айтты. " Урматтуу Кыргыз өлкөсүнүн жарандары. Жийиркеничтүү ишим үчүн чын жүрөктөн кечирим сурайм. Сиздердин улуттук баш кийимиңиз экенин билбегендиктен ушундай кылдым. Мен билем, бул мени актабайт. Бирок мен бардык кыргыз элин абдан сыйлайм. Бул эч качан кайталанбайт деп убада берем.
Мамлекеттик каттоо кызматы 2020-жылдын үлгүсүндөгү жалпы жарандык паспортторду тез арада бере баштады. Бул тууралуу мамлекеттик каттоо кызматынан билдиришти. Маалыматка ылайык, ушул жылдын 3-майында биометрикалык паспортторду каттоого документтерди кабыл алуу башталды. Кыргыз жарандары паспортторун 27-майдан тартып ала башташты. Жаңы биометрикалык паспортту эң биринчи көптөгөн эл аралык турнирлердин жеңүүчүсү Айжан Съездбекова жана балдар арасындагы эки жолку чемпион Эмир Шаршенбеков алышты. 31-майдан баштап жарандар Кыргыз өлкөсүнүн жалпы жарандык паспортун тез арада ала алышат. Шашылыш режимде 2020-жылдын үлгүсүндөгү жалпы жарандык паспортту үч саат, 2 күн, 4 күн жана 8 күндүн ичинде алууга болот. Кызмат көрсөтүүлөрдүн наркы айырмаланат. 2020-жылдын үлгүсүндөгү 34 барактуу жалпы жарандык паспорттун баасы: 8 күн - банктын комиссиясы менен 2300 сом. 4 күн - банктын комиссиясы менен 2665 сом. 2 күн - банктын комиссиясы менен 3010 сом. 3 саат - банктын комиссиясы менен 6475 сом. Атын жана улутун өзгөрткөндө: 8 күн - банктын комиссиясы менен 2400 сом. 4 күн - банктын комиссиясы менен 2765 сом. 2 күн - банктын комиссиясы менен 3110 сом. 3 саат - банктын комиссиясы менен 6575 сом. Мамлекеттик алымды төлөгөндүктөн бул кызмат 100 сомго кымбаттады. Жоголгон жана жараксыз паспортту алмаштыруу 8 күн - банктын комиссиясы жана мамлекеттик алым менен 2500 сом. 4 күн - банктын комиссиясы жана мамлекеттик алым менен 2865 сом. 2 күн - банктын комиссиясы жана мамлекеттик алым менен 3210 сом. 3 саат - банктын комиссиясы жана мамлекеттик алым менен 6675 сом.
Чүйдүн Ысык-Ата районунда өспүрүм кызды зордуктоого аракет кылган жаран кармалды. Бул тууралуу Чүй ОИИББинин басма сөз кызматынан билдиришти. Маалыматка ылайык, 8-октябрь күнү Ысык-Ата районунун жашоочусу арыз менен кайрылган. Анда эртең менен саат 08:55 чамасында өспүрүм кызын белгисиз жаран Кант шаарындагы көп кабаттуу үйлөрдүн подъездинен зордуктоого аракет кылганы жазылган. Бул факты Кылмыштардын жана жоруктардын бирдиктүү реестрине катталып, сотко чейинки өндүрүшкө алынган. Ыкчам иликтөө иштеринин натыйжасында, шектүү катары Ысык-Ата районунун 30 жаштагы Д.С. аттуу жараны кармалган. Учурда бардык экспертизалар дайындалып, тергөө иштери жүргүзүлүүдө.
АКШнын Массачусетс технологиялык институтунун өкүлдөрү абадан электр энергиясын өндүрүүчү каражатты ойлоп табышты. Мындай маалыматты институттун сайтына таянып чет элдик маалымат булактары жазды. Бул каражат аба ырайынан көз каранды. Мисалы, аба ырайынын күндүзгү температурасы менен түнкү температурасынын айырмасы 10 градус цельсия болсо каражат 1,3 милливатт энергия иштеп чыгарат. Азырынча бул энергия менен датчиктерди кубаттоого болот. Ойлоп табылган каражат жез, никелден алынган көбүктөр менен жасалып, графен катмары менен оролгон. Мындан улам бул аспаптын бир тарабы жылуулукту бөлүп чыгарса, бир тарабы чогултуп алат. Ал эми температуранын термелишинен электр энергиясын өндүрүүгө толук мүмкүн экенин адистер белгилешкен. Учурда институттун адистери бул каражаттын кубаттуулугун жогорулатууну пландап жатышат.
"Атам бизди дайыма кубандырып тургусу келчү. Ар кандай жаныбарларды: ит, мышык, балык, куштарды алып келип, бизге мыкты дос да таап берчү" дейт Чыңгыз Айтматовдун уулу Элдар Айтматов . Ар бир ата-эне балдарынын балалык доорун жомокко айланткысы келери анык. Дүйнө эли тааныган, сыйлаган залкар жазуучу Чыңгыз Айтматов үйдө кандай ата болгон, балдарына кандай мүмкүнчүлүктөрдү түзүп берген? Атанын уулу Элдар Айтматовдун балалык күндөрүнө саякат.
Жалал-Абад облусунун саламаттыкты сактоо тармагынын жыл жыйынтыгы чыгарылды. Бул тууралуу аталган облустагы өкмөттүн өкүлчүлүгүнөн билдиришти. Билдирүүгө ылайык, иш-чарага облус башчысы Абсаттар Сыргабаев жана тармактын кызматкерлери катышты. Анда бүгүнкү күнгө чейин коронавирус илдетине кабылгандардын жалпы саны 9 миң 743тү түзүп, оорудан 168 жаран көз жумганы айтылды. Кызыл аймакта иштеп илдет жуккан 2 дарыгер жана 1 медайым каза болгон. Алардын үй-бүлөлөрүнө буга чейин мамлекет тарабынан 1 миллион сомдон кенемте берилген. Илдет жугузган 234 дарыгердин тийиштүү документтери жиберилип, 64ү бир жолку чегерилген төлөмдөрдү алышкан. Өткөн жылы облуста 28 миң 921 ымыркай төрөлгөн. Ал 2019-жылга салыштырмалуу 574кө аз. Бир жашка чейинки балдардын өлүмү 11,3 пайызга кыскарган. Бул аралыкта төрөттөн көз жумган энелердин саны 4кө көбөйгөн. Ал басымдуу Сузак районунда катталган. " 2020-жыл дарыгерлер үчүн кызматтык милдетин аткаруудагы оор жылдардан болду. Жеткиликтүү медициналык кызмат көрсөтүүдө шарттарды жакшыртууга көңүл буруу керек. Бул багытта донорлор менен иштөөгө да басым жасаңыздар. Ал эми менчик клиникаларда жаралган маселелерди тийиштүү көзөмөлдөө органдарына кайрылуу, энелердин өлүмүн кыскартууда натыйжалуу иш жүргүзүү зарыл", - деди Абсаттар Сыргабаев. Жыйында көп жылдык эмгеги жана илдет менен күрөшүүдө салым кошкон кызматкерлер сыйланды. Белгилей кетсек, Жалал-Абад облусунда жалпы 437 медициналык мекеме бар. Аларда 1 миң 658 дарыгер, 6 миң 283 орто медициналык кызматкер эмгектенет.
Аймактарды өнүктүрүү, өлкөнү санариптештирүү жана балдарды колдоо жылынын алкагында көк бөрү боюнча президенттин кубогу эпидемиялык абалга байланыштуу ушул жылдын октябрь айына жылдырылды. Бул тууралуу Жаштар иштери, дене тарбия жана спорт боюнча мамлекеттик агенттигинен билдиришти. Аталган иш-чараны уюштуруу Жаштар иштери, дене тарбия жана спорт боюнча мамлекеттик агенттиктин спорттук иш-чаралардын планына ылайык 2020-жылдын 31-августунда Кыргыз Республикасынын эгемендүүлүк күнүнө карата өткөрүү пландалган. Мамагенттик мелдештин датасын жана өтө турган жерин алдын ала жарыялайт. Белгилей кетсек, мелдештердин жүрүшү КТРКнын Спорт телеканалынан көрсөтүлөт.
Коронавирустан дагы 5 адам каза болду. Бул тууралуу Саламаттыкты сактоо министрлигинин басма сөз кызматынан билдиришти. Маалыматка ылайык, каза болгондор коронавируска каршы эмдөөдөн өткөн эмес.
Бүгүн, 22-августта Өзбекстандын президенти Шавкат Мирзийоев интернеттеги популярдуу социалдык тармактарда жеке аккаунттарын жарыялады. Бул тууралуу өзбекстандык басылмалары жазып чыгышты. Маалыматтарга ылайык, президенттин билдирүүсүндө анын Фейсбук, Твиттер, Инстаграм, Ютуб жана Телеграм социалдык тармактарындагы аккаунттарынын даректери көрсөтүлгөн. Айта кетсек, өлкөнүн буга чейинки президенти Ислам Каримов 2013-жылы Ташкент облустук кеңешинин кезексиз жыйынында "Интернетти темир дубал менен тосууга же ага тыюу салууга мүмкүн эмес" деп, чиновниктерди жаштардын маселелерине көбүрөөк көңүл бурууга чакырганын жергиликтүү басылмалар жазышкан. Эл аралык "Чексиз кабарчылар" уюмунун рейтингине ылайык, Өзбекстан сөз эркиндиги боюнча 2017-жылга карата 180 мамлекеттин ичинен 169-орунда жайгашкан.
"Жалал-Абад-Балыкчы унаа жолу талаптагыдай курулбай жатат", - деген окурман "Элдик кабарга" буларды билдирди. "Мен учурда курулуп жаткан Жалал-Абад-Балыкчы унаа жолунун сапаттуу салынып жатышынан күмөнүм бар. Анын курулушу кантип жана кандай жолдор менен жүрүп жатканын көзөмөлдөөчү органдар талаптагыдай текшербей жатат. Мен ошол жолдун 338-384-чакырымын куруу учурунда 3 жыл эмгектендим. Бул аралыкта ар түрдүү техникалык талаптарга жооп бербеген катачылыктарды, көз боёмоочулуктарды жана өз ара соодалашып иш алып барган кызматкерлерди жолуктурдум. Бара-бара жолдун сапатына көңүл бурбай, тез арада бүтүрүштүн айласын кылган жол куруучулардын туура эмес ишин инспекторлорго айттым. Мындан соң мени жумуштан кетирип жиберишти. Мисалы, сүрөттө көрүнгөн жерди долбоор боюнча толтуруп чыгуу керек болгон. Ага шагыл салып, ар 30 сантиметр сайын атайын техника менен таптап чыгуу керек. Бирок бул жерге техника кире албагандыктан, В5 деген маркадагы бетонду куюп чыгуу шарт эле. Бирок жол салып жаткан компания аны түнү менен жөнөкөй эле борпоң шагыл менен толтуруп туруп, эң үстүн гана бетондоп койгон. Эртеси инспектор келип, аны билбей эле кол коюп өткөрүп алды. Кыскасы айта берсе сөз көп.
Бүгүн, 2-ноябрь - Маданият кызматкерлеринин күнү. 1926-жылы дал ушул күнү өлкөбүздүн тарыхында алгачкы жолу Молдогазы Токобаевдин "Кайгылуу Какей" аттуу драмасы коюлган. Ошол күндү эске алуу менен 2-ноябрда Маданият кызматкерлеринин күнү белгиленип келет.  порталы маданият кызматкерлерин кесиптик майрамы менен куттуктайт жана чыгармачылык ийгилик, түгөнгүс эргүү каалайт. Бүгүнкү күндө саясатташып кеткен коомчулукта руханий баалуулуктарды жайылтып, маданиятты өнүктүрүү зарылчылыгы чоң.
Косово Республикасынын парламенти 38 жаштагы Вьоса Османини өлкөнүн президенти кылып шайлады. Бул тууралуу чет элдик басылмалар жазып чыгышты. Маалыматка ылайык, Османи бул кызматты ээлеген экинчи аял саясатчы болду. Косовонун биринчи аял президенти Атифете Яхяга болгон. Ал өлкөнү 2011-жылдан 2016-жылга чейин башкарган. "Косовонун президентин шайлоо үч жолку аракет менен ишке ашты. Вьоса Османи 2005-жылы АКШнын Питтсбург университетинде укук жаатында магистр даражасын алган. 2015-жылы докторлук диссертациясын жактап, илимдин доктору болгон. Османи Косоводогу Приштина университети жана Рочестер технологиялык институтунда сабак берип келген. Албан тилинен сырткары англис, испан, түрк жана серб тилдеринде эркин сүйлөйт. Үй-бүлөлүү, эки кыздын апасы", - деп жазылат маалыматта. Косово 2008-жылы Сербиядан бөлүнүп чыкканын жарыялаган. Бирок расмий Белград азыркы тапка чейин Косовону Сербиянын бир бөлүгү деп эсептейт.
УКМКнын мурдагы төрагасы Абдил Сегизбаевдин убактылуу кармоочу жайдан жазылган каты өзүнүн Фейсбуктагы баракчасы аркылуу жарыяланды. "Салам, Айнура! Бардыгына салам айт. Сарсанаа болбогула. Баары Кудайдын колунда. Балдарды өөп кой. Баарыңарды жакшы көрөм. Баары өтүп кетет, башыңарды бийик көтөргүлө", - деп жазылат катта. Кечээ, 25-январда Башкы прокуратура менен Аскер прокуратурасынын сотко чейинки өндүрүштүк иштеринин жүрүшүндө Абдил Сегизбаев кармалган.
Бишкекте бүгүн, 12-апрелде РЭМПАЛ бюджеттик коомдоштугунун пленардык жыйыны өткөрүлүүдө. Анда “Бюджетти башкаруу боюнча инструментарий” деген тема талкууга алынып жатат. Иш-чарага аталган бюджеттик коомдоштукка мүчө болгон 20дан ашуун өлкөлөрдүн, ошондой эле Дүйнөлүк банктын өкүлдөрү катышууда. Жыйындын башкы максаттары - салык-бюджет жаатындагы тобокелдиктерди башкарууга, бюджеттик сабаттуулукка жана бюджеттин ачык-айкындуулугуна басым жасоо менен бюджетти башкаруу боюнча инструменттерди пайдаланууда эл аралык тажрыйбаны тааныштыруу.
Премьер-министр Мухаммедкалый Абылгазиев Ысык-Көл облусунун Тоң районунун жана Нарын облусунун Кочкор районунун аймагында жайгашкан "Кызыл-Омпол" уран кенинин ишин экологиялык экспертиза аяктаганга чейин токтотуп турууну тапшырды. Бул тууралуу бүгүн, 22-апрелде өкмөттүн басма сөз кызматы билдирди. Абылгазиевдин айтымында, бүгүнкү күнү бул участокто эч кандай казуу иштери жүргүзүлгөн жок жана комиссиянын иши аяктап, бардык оң экспертизалар алынганга чейин жүргүзүлбөйт. "Уран кенинде иштеген компания 2004-жылы катталган, 2010-жылы геологиялык чалгындоо иштерин жүргүзүүгө уруксат алган. 2013-жылы ал экинчи лицензиясын алып, ошондон бери ушул кенде ишин улантып келет. Бүгүнкү күнү атайын комиссиянын ишин күчтөндүрүү, анын ачык-айкын ишмердигин камсыз кылуу, ишке жогорку класстагы эксперттерди, парламенттин депутаттарын, жарандык коом жана жергиликтүү калк өкүлдөрүн тартуу керек. Болушунча объективдүү жана ачык иштөө кажет. Эгерде уран кениндеги ишмердүүлүк адамдардын саламаттыгына жана экологияга зыян келтире турган болсо, анда биз кенди иштетүүдөн баш тартууга тийишпиз. Ал эми мындай тобокелдиктердин жок экендиги аныкталып жана технологиялык процесс толук бойдон коопсуз болсо, анда комиссиянын ишинин жыйынтыгына карап башка чечим кабыл алуу зарыл. Ошондуктан мен комиссиянын дыкат, ачык жана объективдүү ишин камсыздоону тапшырам.
Балалыкты эске салган “Мен биринчи атаман” деген ырдын аткаруучусу Мухтар Атаналиев балалыгы тууралуу кеп курду. Баёо балалыгы жөнүндө ал: “Жакшы окугандыктан мугалимдер мени жоош деп ойлошчу. Бирок мен шок элем. Классымда 10 жыл бою атаман болдум.
Шайлоо жана референдум өткөрүү боюнча борбордук комиссиясы парламенттик республикага "каршы" үгүт тобун каттады. Бул тууралуу БШКнын басма сөз кызматынан билдиришти. Ага ылайык, 2020-жылдын 31-декабрындагы жыйналышында 2021-жылдын 10-январына дайындалган Кыргыз Республикасынын референдумунда иреттик 1-номуру менен парламенттик республикага «каршы» үгүт тобун каттоо жөнүндө токтом кылынганы маалымдалат. Топтун жетекчиси Эралы Барсанаев БШКга 2020-жылдын 30-декабрында п арламенттик республикага «каршы» үгүт тобун төмөнкү 11 адам курамында каттоо жөнүндө өтүнмө менен кайрылган. № Аты жөнү Туулган жылы, айы, күнү 1 Барсанаев Эралы Ырысалыевич (жетекчи) 13.01.1986 2 Айтбеков Абдулайхан Айтбекович 10.04.2000 3 Асанов Йулдашали Ганибек Угли 03.09.1996 4 Ашыралиев Бакыт Жеңишбекович 11.08.1984 5 Бектур Жанарбек 24.12.1991 6 Насир кызы Мээрим 01.10.2001 7 Омуржанов Адилет Майрамбекович 02.12.1990 8 Табалдыев Жазбек Табалдыевич 21.05.1992 9 Шабданова Дариякан Сатыбалдыевна 23.04.1968 10 Шайылдаева Уларкан Мырасбаевна 04.02.1971 11 Ырысалиев Ильяс Болотбекович 17.03.1991 Маалым болгондой, 2021-жылдын 10-январында президенттик мөөнөтүнөн мурда шайлоо менен бирге бүткүл элдик добуш берүү, референдум өткөрүлөрү маалымдалган. Референдумда шайлоочулар жаңы Конституцияны кабыл алуу жана башкаруу формасын өзгөртүү боюнча добуш беришет.
порталынын "ЭЛДИК КАБАР" бөлүмүнө жөлөк пул боюнча кайрылган окурмандардын саны арбын. Алардын бири Жалал-Абад облусунун Токтогул районуна караштуу Кызыл-Өзгөрүш айылынын тургуну. Ал 7 баласы бар экенин, алардын ичинен бешөөнө жөлөк пул чыгара албай жатканын айтты. "Токтогул районунун Кызыл-Өзгөрүш айылында да жөлөк пул алуу курч маселе. Себеби менин 7 балам бар, анын бешөөнө жөлөк пул алыш тозок. 6 ай документ даярдап да алган жокпуз. Каза болгон атаңдын кара кагазы жана башка деп жатып дагы деле жөлөк пулдан дайын жок. Айылда отуз-кырк ую бар, катар тамдары барлар жөлөк пул, пенсия алышат. Мен ден соолугумдун мүмкүнчүлүгү чектелген болсом да пенсия, жөлөк пул албайм же иштебейм" , - деп билдирди жергиликтүү тургун.
Республикалык ыкчам штабдын кезектеги жыйынында Саламаттыкты сактоо жана социалдык өнүктүрүү министрлигине университеттерде убактылуу эмдөө пункттарын ачуу тапшырылды. Бул тууралуу министрлер кабинетинин басма сөз кызматынан билдиришти. Маалыматка ылайык, жыйындын жүрүшүндө, Кыргыз өлкөсүнүн медициналык жана башка мекемелеринин базасында CОВІД-19 менен ооруган бейтаптарды реабилитациялоо маселелери, ошондой эле өлкөдөгү эпидемиологиялык кырдаалдын өнүгүшүнүн болжолдору талкууланган.
Ош-Бишкек унаа жолунда катталган жол кырсыгында айдоочу көкүрөгүнөн жана башынан жаракат алды. Бул тууралуу бүгүн, 11-октябрда Өзгөчө кырдаалдар министрлигинен билдиришти. Маалыматка ылайык, Кара-Көл шаарындагы Айыл-Булак айыл аймагындагы Ош-Бишкек жолунун 398-чакырымында кечээ, 10-октябрда МАН үлгүсүндөгү май ташуучу унаа катуу ылдамдыкта келе жатып чукул бурулуштан оң жагына оодарылып кеткен. Натыйжада 30 тонна күйүүчү май төгүлүп, 28 жаштагы Ж.Данияр аттуу айдоочу көкүрөгүнөн жана башынан жеңил жаракат алган. Окуя болгон жерге өрт өчүрүүчүлөр барып, унаанын капталына суу чачышкан.
Шаардык милициянын ыкчам кызматкерлери курал, акча жана алтын буюмдарды уурдоого шектелгендерди кармашты. Бул тууралуу Свердлов РИИБинин басма сөз кызматынан билдиришти. Маалыматка ылайык, 1-октябрь күнү саат 13:20 чамасында Ак-Тилек жаңы конушундагы жайгашкан үйгө белгисиз адамдар дарбазадан секирип кирип, мергенчиликке колдонулган мылтыкты, 270 доллар жана 55 миң сом акчаны, ноутбук, телефон, планшет, жана алтын чынжырчаларды, колго таккан сааттарды уурдап белгисиз тарапка из жашырышкан. Бул факты Кылмыштардын жана жоруктардын бирдиктүү реестрине катталып, сотко чейинки өндүрүшкө алынган. Издөө иштеринин натыйжасында шектүү катары 1996-жылы жана 2003-жылы туулган жарандар кармалып, убактылуу кармоочу жайга киргизилген.
Бүгүн, 14-декабрда Сербиянын борбору Белград шаарында күрөш боюнча Дүйнө Кубогунун финалдык беттештери Бишкек убактысы боюнча саат 00:00дө старт алды. Мелдешке 72 килограмм салмак ченинде катышкан кыргыз балбаны Руслан Царев коло байге үчүн беттеште 2019-жылы Астана шаарында өткөн күрөш боюнча Дүйнө Чемпиондугунда коло байгеге ээ болгон болгариялык Айк Мнацаканянды 3:1 эсебинде жеңди. Муну менен Руслан Царев Белград шаарында өтүп жаткан Дүйнө Кубогунда алгачкы медаль уткан кыргыз балбаны болду.
БИШКЕК ШААРЫ Түнкүсүн -1°C Күндүз +8°C Күндүн узактыгы 10 саат 38 мүнөт. Күн саат 07:56да чыгып, 18:35те батат. Жаан-чачын Жаан-чачын күтүлбөйт. Шамалдын ылдамдыгы Батыштан соккон шамалдын ылдамдыгы секундасына 4-9 метрге жетиши күтүлөт. ЧҮЙ ОБЛУСУ Түнкүсүн -3°C Күндүз +6°C Күндүн узактыгы 10 саат 38 мүнөт. Күн саат 07:53тө чыгып, 18:32де батат. Жаан-чачын Жаан-чачын күтүлбөйт. Шамалдын ылдамдыгы Батыштан соккон шамалдын ылдамдыгы секундасына 4-9 метрге жетиши күтүлөт. ТАЛАС ОБЛУСУ Түнкүсүн -3°C Күндүз +6°C Күндүн узактыгы 10 саат 39 мүнөт. Шамалдын ылдамдыгы Батыштан соккон шамалдын ылдамдыгы секундасына 4-9 метрге жетиши күтүлөт. ЖАЛАЛ-АБАД ОБЛУСУ Түнкүсүн +2°C Күндүз +8°C Күндүн узактыгы 10 саат 44 мүнөт. Күн саат 07:59да чыгып, 18:44тө батат. Жаан-чачын Жаан-чачын күтүлбөйт. Шамалдын ылдамдыгы Батыштан соккон шамалдын ылдамдыгы секундасына 4-9 метрге жетиши күтүлөт. ОШ ОБЛУСУ Түнкүсүн +1°C Күндүз +8°C Күндүн узактыгы 10 саат 55 мүнөт. Шамалдын ылдамдыгы Батыштан соккон шамалдын ылдамдыгы секундасына 4-9 метрге жетиши күтүлөт. БАТКЕН ОБЛУСУ Түнкүсүн +2°C Күндүз +8°C Күндүн узактыгы 10 саат 77 мүнөт. Күн саат 08:07де чыгып, 18:54тө батат. Жаан-чачын Жаан-чачын күтүлбөйт. Шамалдын ылдамдыгы Батыштан соккон шамалдын ылдамдыгы секундасына 4-9 метрге жетиши күтүлөт. ЫСЫК-КӨЛ ОБЛУСУ Түнкүсүн -10°C Күндүз +4°C Күндүн узактыгы 10 саат 40 мүнөт. Күн саат 07:40та чыгып, 18:20да батат. Жаан-чачын Жаан-чачын күтүлбөйт. Шамалдын ылдамдыгы Батыштан соккон шамалдын ылдамдыгы секундасына 4-9 метрге жетиши күтүлөт. НАРЫН ОБЛУСУ Түнкүсүн -20°C Күндүз -5°C Күндүн узактыгы 10 саат 43 мүнөт. Күн саат 07:48де чыгып, 18:31де батат. Жаан-чачын Жаан-чачын күтүлбөйт.
Түркияда түрк ашканасынын жумалыгы өтүүдө. Анда түрк ашканасынын өзгөчөлүктөрү, оригиналдуулугу, ден соолукка пайдасы, туруктуулугу жана калдыксыз экендигин көрсөтүү, таанытууну көздөгөн гастрономиялык жумалык 21-майда башталган. Иш-чара бир жума, тактап айтканда 27-майга чейин уланат. Аталган жумалыкта белгилүү ашпозчулар менюлары менен тааныштырып, өз колу менен тамактарын жасап берип, келгендерге даам сыздырат. Жумалыкта дүйнөнүн булуң-бурчунан келген конокторго түркиялык тажрыйбалуу ашпозчулар өз колдору менен жасаган тамактарынан даам сыздырылат. Түрк ашканасына онлайн жол Түркия түрк ашканасын дүйнөгө таанытуу үчүн атайын онлайн гид сайтын иштеп чыкты. Гастрономиялык онлайн платформага оригиналдуу рецептер, мыкты ашпоздор жана алардын тамак жасаган видеолору, академик жана диетологдордун кеп-кеңештеринен турган макалалар жүктөлгөн.  түрк жана англис тилдеринде иш алып барат. Аталган сайтка бүгүнкү күнгө чейин да бир топ маданий, куланириялык маалыматтар жарыяланып, кеңири аудиторияга түрк ашканасын таанытып келе жатат. Юнеского кирген түрк ашканалары Миңдеген жылдардан бери түрдүү цивилизациялардын ордосу болуп келе жаткан Түркиянын Газиантеп, Хатай жана Афёнкарахисар шаарлары гастрономия боюнча Бириккен Улуттар Уюмунун билим, илим жана маданият боюнча мекемесинин (ЮНЭСКО) Креативдүү шаарлар бирикмесине (Cрэатівэ Cітіэс Нэтwорк) киргизилген. Түркиянын өзгөчө даамдуу тамак-аштары менен дүйнөгө белгилүү Газиантеп, Хатай жана Афёнкарахисар ашканаларынын кылымдык тарыхы бар. Убагында цивилизациянын очогу, ордосу болгон Түркияда тамак-аш маданияты тарых менен кыйла жуурулушуп турат. Айрыкча түрк элинин жоогазын сымал cтакандан ысык-чай ичүү маданияты бүт дүйнөгө белгилүү. Ошондой эле Түркия шараптын да мекени. Таза шарап өндүрүү боюнча дүйнөгө атагы чыккан Урла шаары жыл сайын конокторго алты миң жылдык тарыхы бар жүзүмдөн жасалган шараптарын тартуулап келет. Муну менен катар Түркиянын Стамбул шаары ашкана маданияты менен белгилүү калаалардын бири болуп саналат.
Бүгүн, 8-ноябрда Чолпон-Ата шаарында өткөн көк бөрү боюнча Президенттин кубогу үчүн Жогорку Лигадагы финалдык оюндар өтүп жатат. Анда "Ынтымак" - "Достук" командалары кез келүүдө. Оюндун биринчи бөлүгүндө жекеме-жеке чыгууда "Ынтымак" командасынын 3-номердеги оюнчусу Нооруз Раатбек уулу өзүнүн атаандашын чаап жиберип, ортодо пикир келишпестик орун алды.
Жогорку Кеңештин төрагасы Нурланбек Шакиев парламент жыйынында Атыр Абдрахматова жыйынга чакырылып, келбей койгонун айтты. Бирок кайсы датада чакырылганын ачыктаган жок. "Атыр Абдрахматованы биз чакырдык. Расмий түрдө чакырылган. Келген жок " деген ал. Ал эми Акыйкатчы аппараты төраганын айтканын четке какты. " Расмий түрдө чакыруу, кат дагы келген эмес " деп билдиришти акыйкатчы аппаратынан. Белгилей кетсек, бүгүн Жогорку Кеңеш акыйкатчы Атыр Абдрахматованы мөөнөтүнөн мурда отставкага кетирди .
2020-жылы Кыргыз өлкөсүндө парламенттик шайлоо өтөт. Буга байланыштуу Жогорку Кеңештин 4 мурдагы төрагасы президентке шайлоо системиндеги мүчүлүштүктөрдү жоюуга багытталган кайрылуу жасаганы белгилүү болду. Ага кол койгон экс-спикер, коомдук ишмер Ишенбай Кадырбеков азыркы шайлоо мыйзамында кандай көйгөйлөр бар экенин, аны кантип жакшыртуу мүмкүн экенин порталына берген маегинде айтып берди. - Шайлоо системин жакшыртыш керек деп президентке кимдер кайрылды? - Шайлоо маселеси абдан олуттуу. Кеп парламенттин курамынын мыйзамдуулугу жөнүндө болууда. Президентке жөнөтүлгөн кайрылууга төмөнкүлөр кол коюшту. Алар: Жогорку Кеңештин 1-чакырылышынын мыйзам чыгаруу жыйынынын төрагасы Мукар Чолпонбаев , Жогорку Кеңештин 2-чакырылышынын мыйзам чыгаруу жыйынынын төрагасы Ишенбай Кадырбеков , Жогорку Кеңештин 4-чакырылышынын төрагасы Адахан Мадумаров , Жогорку Кеңештин 5-чакырылышынын төрагасы Ахматбек Келдибеков , "Ар-Намыс" саясий партиясынын төрагасы Феликс Кулов , "Аалам" саясий партиясынын төрагасы Арсланбек Малиев , "Аалам" саясий партиясынын төрагасынын орун басары Жылдызкан Жолдошева . Конституцияга ылайык, Жогорку Кеңеш пропорционалдык систем боюнча 5 жылдык мөөнөткө шайланган 120 депутаттан турат. Бул деген "шайлоочулар саясий партияны эмес, Жогорку Кеңештин депутаттарын шайлайт" дегенди билдирет. Шайлоочуга берилген бюллетенде талапкерлер жөнүндө маалымат жазылышы керек. Мисалы, президентти шайлоодо бюллетенде талапкердин аты-жөнү, туулган жылы жазылат. Шайлоочу кимди шайласа, ошого добуш берет. Конституцияга каршы келген "Жогорку Кеңештин депутаттарын шайлоо" мыйзамы боюнча, бюллетенде саясий партиялардын гана аттары жазылат. Демек, азыркы мыйзам боюнча шайлоочу депутаттыкка талапкерге эмес, саясий партияга добуш берүүгө укук берет. Ошентип депутаттар эмес, саясий партиялар шайланат. Мындан улам парламенттин жыйындар залында шайлоочу тандабаган адамдар эмес, виртуалдык субъект – саясий партиялар отуруш керек. Натыйжада, парламентте эч ким тарабынан шайланбаган адамдар отуруп, чечимдерди кабыл алууда. Шайланбаган адамдардын чечимдерин мыйзамдуу деп табуу мүмкүн эмес. Мындан улам шайланбаган адамдардын чечимдери мыйзамдуубу же мыйзамдуу эмеспи деген суроо туулат. - Президент бул кайрылууга кандай реакция кылды? - Эч кандай жооп болбоду. Бул коркунучтуу белги. Кыргыз Республикасы укуктук мамлекет деп жарыяланып келет, бирок укуктар сакталбай жатат. Маселе өлкөнүн келечеги жана мамлекеттүүлүктү сактоо жөнүндө болуп жатат. - Шайлоо системин жакшыртуу боюнча эмнелерди сунуштап жатасыз? - -Эн негизгиси, Конституцияны сыйлап шайлоочулардын шайлоо укугун кайра жаратууну, жана тиешелүү мыйзамдын беренелерин өзгөртүүнү сунуш кылганбыз. Ал үчүн бюллетенге партиялардын аттарын эмес, партиялардын депутаттыкка талапкерлеринин тизмесин киргизүүнү талап кылганбыз. А эгерде бюллетендин көлөмү бир-эки метр болуп калат десек, анда дүйнөлүк тажрыйбага кайрылып бизге оң келе турган практикаларды колдонууну сунуштаганбыз. Пропорционалдык шайлоо системинин түрлөрү бар. Бизде анын эң начар түрү тандалган, анткени жалпы өлкө шайлоо аймагы деп саналат. Дүйнөдө дээрлик бардык мамлекеттерде мындай жок. Биз өлкөнүн аймагын ыңгайлуу шайлоо аймактарына бөлүүнү сунуштап жатабыз. Ошондо бир нече жакшы өзгөрүүлөр болот. Биринчиден, формалдуу добуш берүү эмес, накта шайлоо болот. Шайлоочу кимди өзүнүн парламенттеги өкүлү катары көргүсү келсе, ошого добуш берүүгө мүмкүнчүлүк алат. Экинчиден, парламентте өлкөнүн аймактарынын өкүлчүлүктөрү камсыздалат. Мандаттардын саны аймактардагы шайлоочулардын санына ылайык бөлүштүрүлүш керек. Үчүнчүдөн, талапкерлердин тизмеси партиянын жетекчилигинин каалоосу боюнча же партияга берген акчанын көлөмүнө ылайык эмес, шайлоочулардын добуштарынын санына жараша түзүлүшү зарыл. Ошондо жарандарда талапкерлердин тизмесиндеги кезекке таасир этүүгө мүмкүнчүлүк болот. - Мындай өзгөрүүлөргө каршы чыккандар кимдер? Эмнеге алар азыркы эрежелерди сактагысы келе жатат? - Жооп жөнөкөй: шайлоо чоң бизнеске айланды. БШКнын маалыматы боюнча, шайлоо мезгилинде 14 саясий партия 777,8 миллион сом короткон. Бир депутаттык мандат үчүн орто эсеп менен алганда 6 миллион сом жумшалган. Добуш сатып алууга кеткен акчаны санаганда партиялардын чыгашасы кыйла көп чыгат. Мындан улам суроо туулат: партиялар кайдан мындай акча табууда? Саясатта кайыр садага жок, жеке кызыкчылыктар гана бар эмеспи. Депутаттын мандаты "товар" болуп калган, партиянын бюджети бул товарды "сатуудан" толтурулат. Айрыкча талапкерлердин тизмесиндеги биринчи орундар баалуу болот. Мындан тышкары бизнесмендерден турган парламентти башкаруу оңой. Бирок партиялардын жетекчилери "башкарууга жеңил адамдар" "ээлерин" оңой алмаштырып коё ала турганын унутушууда. - Шайлоо темасынан тышкары башка курч темаларды талкууласак... Бүгүнкү күндө коррупцияга каршы күрөш кандай жүрүп жатат? - Бизде болуп жаткан нерсе коррупция менен күрөшүү эмес, учурдагы коррупциялык системдин натыйжасы менен күрөшүү. Акаевдин, Бакиевдин жана Атамбаевдин комбинаторлору коррупциялык схемаларды түзүп, мыйзамдаштырып коюшту. Ошондуктан мыйзамга киргизилген нормаларды жана эрежелерди жок кылуудан кийин гана коррупция менен күрөшүү мүмкүн. Ал үчүн кесипкөй адамдар керек. Ошентип биз кадрлар маселесине кайтып жатабыз. Бүгүнкү күндө айрым жогорку кызматтагы чиновниктердин кармалышы коррупция менен күрөш болуп жаткандай таасир калтырат. Бирок бул болгону натыйжа менен күрөшүп жатканын көрсөтөт. Алардын ордуна келгендер түзүлүп калган схеманын ичинен чыга алышпай коррупцияны улантышат. Аткаруу бийлигинин токтомдору жана мыйзамдары оңой кабыл алынып жатканы бизди кубандырбаш керек, анткени мындай көрүнүш бизде мыйзамдарды экспертизадан өткөрүү боюнча эффективдүү системдин жоктугун, жоболордун туруктуу эместигин көрсөтүүдө. - Бул багытта президенттин айланасындагылар канчалык эффективдүү иштеп жатышат? - Шайлоодо иштеген адамдарды эске албаганда Сооронбай Жээнбеков бийликке командасыз келген. Президенттик аппаратта иштегендердин көбү Алмазбек Атамбаевдин кадрлары. Өкмөттө мындан да көп. Жээнбеков Атамбаевдин кадры болгондуктан өзүнүн командасын алып келе алган жок. Эми өзүнүн командасын түзгөнгө чейин жана кызматтарга өзүнүн адамдарын койгонго чейин айлар эмес, жылдар өтөт. Ошондуктан президенттин айланасындагы адамдардын иш-аракеттери иштемиш түр көрсөткөндөй кабыл алса болот. Эгер Жээнбеков команданы кесипкөй адамдардан эмес, өздүк адамдардан түзөм десе, анда бул иш оңой болбойт, себеби саясатта өз кишилер болбойт. Азыркы президент менен экс-президенттин тиреши муну ырастайт, тагыраагы, азыркы президенттин айланасы менен мурдагынын айланасынын тиреши. Анткени алар "ээсинин" пикирин түзүшөт. Кесипкөй командасыз президент дагы, премьер-министр дагы айрым маселелерди талкуулоо үчүн аймактарды кыдырып жүрө беришет, чет мамлекеттердин лидерлери менен жолугушуулары эч кандай пайда алып келбейт. Мисалы, Өзбекстандын президентинин ар бир иш сапары көп миллиарддык суммадагы келишим түзүү менен жыйынтыкталат. Бизде өз кишилердин ордуна кесипкөйлөр келмейинче, улуулар жана жаштар деп бөлүүнү токтомоюнча, азыркыдай абал кала берет. Президент парламенттин төрт төрагасынын кайрылуусуна көңүл бурбаганы буга далил. Ал мамлекет башчы катары сунуштар жакпаса да көңүл буруп койсо болмок. Сөзсүз бирөө менен макул болуу шарт эмес, чечимди өзү чыгарат. - Маектериңиздин биринде "өлкө күндөн күнгө артка кетип жатат" деген экенсиз. Эмненин негизинде минтип ойлойсуз? - Өлкөнүн экономикасынын артка кетип жатканынын себептери көп. Эң башкысы бюджеттик саясатты көзөмөлдөөнүн жоктугунда. Анын себеби - экономикалык саясаттын натыйжасы. Өлкөбүз бюджеттеги тешиктерди жамоо менен дагы деле алек. Мисалы, биздин парламент Жогорку-Нарын ГЭС каскад боюнча өкмөттөр аралык келишимди жокко чыгарган, эми өлкө "РусГидронун" 37 миллион долларлык чыгашаларын төлөп бериш керек. Дагы бир мисал, Жогорку Кеңеш ЕАЭБ алкагында экономикалык кызматташууну өнүктүрүү боюнча Кыргыз-Казак өкмөттөр аралык келишимди жокко чыгарган. Бул келишим боюнча Кыргыз Республикасына 100 миллион доллар берилмек, бирок эми бул сумма элдин моюнундагы жүк болуп калды. Ошондой эле парламент тарых музейин оңдоп-түзөөгө, Чолпон-Атадагы ат майдандын жана башка объекттердин курулушуна миллиарддаган чыгашалар кетип жатканда кыңк этпей байкап турган. Бул мисалдар бюджеттик саясаттагы башаламандыкты далилдейт жана парламенттин республикалык бюджетке кайдыгерлик мамиле кылуусун билдирет. Кайсы бир чечимди кабыл алууда парламент жана өкмөт каржылоо булагын аныкташы керек болчу. Бирөөнүн эмоциясын карап каржы маселелери боюнча чечимдерди кабыл алуу - опурталдуу көрүнүш. Мисалы, АКШда президенттин ар бир иш сапары мыйзамга ылайык тиешелүү комитет менен макулдашылат. Биздин бийлик өлкөнүн бюджетин өзүнүн чөнтөгүндөй көрөт. Ушундай абалда өлкөнүн келечеги бар деп ким кепилдик бере алат? - Мындай абалдан кантип чыкса болот? - Бир гана жол бар. Өлкөнүн бюджети салык төлөөчүлөрдүн акча каражаттары экенин түшүнүшүбүз керек. Демек, биздин акчаларыбызды ойлонбой корото бергендерден катуу талап кылышыбыз зарыл. Биз муну түшүнмөйүнчө, бул абалдан эч качан чыга албайбыз. Мамлекетти башкара албаган, өлкөнүн бюджетин жеке кызыкчылыктарына пайдаланган адамдарды шайлап жатканыбыз үчүн биз өзүбүз күнөөлүүбүз экенин моюнубузга алышыбыз керек. Тилекке каршы, 2020-жылы биздин шайлоочулар азыркы парламенттеги коалициялык көпчүлүктүн ишине туура баа бере алат деген үмүтүм жок. Шайлоочуларыбыз кайра кооз убадаларга ишенип, кайра мурдагыларды шайлап алышат деп коркуп турам. Элибизде өлкөдөгү абалды жакшыртууга 5 жылда бир гана жолу мүмкүнчүлүк болуп турат.
Бишкекте өтүп жаткан футзал боюнча Азия Кубогунун тандап алуу оюндарынын алкагында Кыргыз курамасы Түркмөнстан менен кез келип, 3:1 эсебинде жеңилип калды. Беттештин биринчи бөлүгүндө эки команда тең канчалык аракет кылбасын эсеп санын ача алышкан жок. Экинчи бөлүктө коноктор эки гол киргизсе, андан кийин Шохрух Махмадаминов эсеп айырмасын кыскартты. Оюндун бүтөрүнө 45 секунд калганда Түркмөнстандын курама командасы үчүнчү голун киргизди. Муну менен Түркмөнстан тайпадагы маанилүү делген 3 упайды алып кетти. Эми эмне болот? Биздин тайпабызда дүйнөдөгү күчтүү командалардын бири Иран, Түркмөнстан жана Мальдив аралдары бар. Бүгүн, 11-апрелде Иран курамасы Түркмөнстан менен ойносо, "Ак шумкарлар" Мальдив менен ойнойт. Кыргыз курамасы Азия Кубогунун финалдык баскычына чыгуусу үчүн алдыдагы эки оюнда тең жеңишке жетиши керек же Мальдив Түркмөнстанды утса, көбүрөөк мүмкүнчүлүк бар. Мальдив курамасы тайпадагы эң алсыз команда экенин баса белгилей кетүү керек.
Тажикстандын президенти Эмомали Рахмон Кыргызстанга келди. Бул тууралуу министрлери кабинетинин маалымат кызматы кабарлайт. Кабарлангандай, Тажикстандын президентин “Ысык-Көл” эл аралык аэропортунан министрлер кабинетинин төрагасы Акылбек Жапаров тосуп алды. Белгилей кетсек, Эмомали Рахмон Кыргызстанга 2-июнда Чолпон-Ата шаарында өтө турган Борбордук Азия мамлекет башчылары менен Европа Кеңешинин президентинин экинчи жолугушуусуна катышуу үчүн келди.
Бразилиянын Борба шаарынын мэри Симау Пейшото менен өлкө парламентинин мурдагы депутаты Эринеу да Силва аралаш уруш боюнча (ММА) жекеме-жекеде беттешишти. Бул тууралуу чет элдик басылмалар жазып чыгышты. Маалыматка ылайык, тараптардын мындай кадамга баруусуна шаардагы сейил бактын тагдыры боюнча талкууда жаралган пикир келишпестик себеп болгон. Депутат аталган иш боюнча мэрди кескин сындап, дарыянын жээгиндеги сейил бакты сактап кала албай турганын билдирип чыккан. Ал эми мэр Симау Пейшото депутатты ММА эрежелерине ылайык жекеме-жекеге чакырып, тынчтык жолу менен чечилбеген ортодогу маселени октагондо гана чечерин жарыялаган. Мэрдин мындай сунушуна көпчүлүк жакшы баа бербесе да, тараптардын беттеши шаардагы мектептердин биринин спорт залында уюштурулуп, түз эфир аркылуу көрсөтүлгөн.
Орусия авиациясы коронавирус пандемиясынан улам эл аралык каттамдарды чектөөнү июль айынын аягына чейин узартты. Бул тууралуу орус басылмалары жазып чыгышты. Мындай чечимди Аба каттамынын федералдык агенттиги кабыл алып, чет элдиктердин Орусияга киришине чектөөнү 31-июлга чейин узартууну туура көрүшкөн. Ал эми аталган маалыматты Домодедово аэропорту жана С7 авиакомпаниясы тастыктаган. Эскерте кетсек, чектөөнүн экспорттук учууларга, жүк, почта, санитардык жана гуманитардык каттамдарга, бош учактарды техникалык кароого алып барууга, өлкө аймагында транзиттик каттамдарга жана өкмөттүн атайын чечими менен аткарылуучу каттамдарга, ошондой эле өлкөдөн чыгып кетүүчү жарандарга тиешеси жок. Буга чейин департамент 15-июлдан баштап эл аралык каттамдарды жандандырууну сунуш кылган болчу. Июнда Орусия авиациясынын башчысы Александр Нерадько өкмөткө чет жакка учуулардын планын жаңыртууну сунуштаган. Анын айтымында, каттамды КМШ өлкөлөрүнөн баштоого болот. Андан кийин эпидемиялык кырдаалга жараша башка өлкөлөр да кошулмак. Азырынча анын демилгеси колдоо таба элек.
Бишкек шаарынын мэриясы Жаңы жылдык корпоративдин ордуна кайрымдуулук кылуу чечимин кабыл алып, аны ишке ашырууда. Бул тууралуу шаар бийлигинин басма сөз кызматынан билдиришти. Ага ылайык, майрамдык кечеге коротула турган каражаттарга төмөнкүдөй иштер аткарылган. Капиталдык курулуш башкармалыгы «Коломто» муниципалдык мекемесине белек кылды. Администрациянын өтүнүчү боюнча тазалоо жана гигиеналык каражаттар, төшөнчүлөр үчүн кездемелер сатып алынды. Коомдук-мамлекеттик капиталдык курулуш башкармалыгы «Элистан» балалык борборуна китеп сатып алуу үчүн 10 миң сомдук сертификат тапшырды. Бишкек шаарынын мэриясынын Дене тарбия жана спорт башкармалыгы балдардын социалдык адаптациялоо борборуна килем жана телевизор белек кылды. “Бишкек суу канал” башкармалыгы ден соолугунун мүмкүнчүлүгү чектелген жарандар үчүн шаардык көп тармактуу медициналык-социалдык реабилитациялык борборуна белектерди тапшырды.
Орусия Ооганстандан келчү террордук коркунучтардан улам Тажикстан жана Кыргыз өлкөсүндөгү өзүнүн аскердик базаларын күчтөндүрүүдө. Бул тууралуу орус басылмалары Орусиянын коргоо министри Сергей Шойгунун берген маалыматына таянып жазып чыгышты. Маалыматка караганда, мындай аракет Ооганстандан Орусиянын жана Жамааттык коопсуздук келишим уюмуна мүчө мамлекеттердин аймагына террорчулар кирип кетүүсүн алдын алуу болуп саналат. "Сергей Шойгу Астана шаарында өткөн ЖККУнун жыйыны учурунда Тажикстан менен Кыргыз өлкөсүндөгү орусиялык аскердик базаларды күчтөндүрүп жатканын билдирген. Мындан тышкары ал аскердик техникалар жана заманбап куралдар менен камсыздап жатканын кошумчалаган. Ошондой эле Шойгу быйыл сентябрь айында "Ысык-Көл-Антитеррор-2018" биргелешкен окутуусун өткөрүү пландалып жатканы кабарлады" , - деп жазышат басылмалар. Айта кетсек, Кыргыз өлкөсүнүн Кант шаарында Орусиянын аскердик базасы жайгашкан. 2017-жылы 28-февралда Орусиянын президенти Владимир Путин Бишкекке иш сапары менен келгенде бул база тууралуу төмөнкүнү айткан . "Орусиялык аскердик базанын Кыргыз жеринде болушу өлкөдөгү жана Борбордук Азия чөлкөмүндөгү туруктуулук үчүн керек деген чечимге келдик. Орусиянын аскердик базасы түзүлүп жатканы эсимде. 1999-2000-жылдары Кантта өлкө жетекчилигинин өтүнүчү менен уюшулган. Ошол мезгилде Кыргыз өлкөсү Ооган согушкерлеринин чабуулуна кабылган эле. Террордук кооптонуулардан улам өлкө жетекчилиги аскердик түзүлүштү киргизүүнү суранган. Ошол учурдагы мамлекет жетекчилиги өлкөдөгү кырдаалды билген тарап аскердик базаны киргизиши керек деген чечимге келген. Эгер Кыргыз тарап аскердик базанын кереги жок десе, биз ошол күнү чыгып кетебиз . Бул жерге аскердик контингентти жайгаштырууга бизде муктаждык жок.
Медетбек Айдаралиев Мамлекеттик миграция кызматынын төрагасы болуп дайындалды. Бул тууралуу бүгүн, 23-декабрда өкмөттүн аппаратынын маалыматтык камсыздоо бөлүмү билдирди. Премьер-министр Сооронбай Жээнбеков кол койгон буйрукка ылайык, Айдаралиев Медетбек Курбанбаевич мурда ээлеген кызматынан бошотулуп, Кыргыз Республикасынын Өкмөтүнө караштуу Мамлекеттик миграция кызматынын төрагасы болуп дайындалды.
Баткен облусунун Кызыл-Кыя шаарында "Хизб-ут-Тахрир" диний-экстремисттик уюмунун 4 жетекчиси кармалды. Бул тууралуу УКМКнын басма сөз кызматынан билдиришти. Маалыматка ылайык, экстремисттик идеологияны жайылтуу максатында диний сабактарды өтүп, диний уюмдун мүчөлөрүнүн чогулуштарын ай сайын уюштуруп келген "Хизбут-Тахрир" диний-экстремисттик уюмунун 4 жетекчиси кармалган. Алардын жашаган жерин тинтүү учурунда көп сандагы экстремисттик адабияттар жана тиешелүү материалдар сакталышы мүмкүн болгон электрондук приборлор табылды. Белгилей кетсек, экстремисттик уюмдун жетекчилери 2023-жылдын 12-апрелинде Кызыл-Кыя шаарында Кылмыш-жаза кодексинин 314-беренеси (Экстремисттик уюм түзүү) боюнча сотко чейинки өндүрүштүн алкагында кармалган.
"Тамашоучу", актёрлор Самат Эркинбеков жана Кубаныч Курманбеков трагедия жана комедия жанрындагы "Жер тоголок" аталышындагы тасма тартышкан. Жакында ушул тасмага "тамашоучулар" ырчы Адилет Эркинбек уулу менен биргеликте "ДыкКынДыш" деген тамашалуу саундтрек жазышкан. Аталган клип учурда социалдык тармактарда популярдуу болуп, колдонуучулар клиптеги кыймылдарды кайталап #дыккындыш деген хэштеги менен видеолорун жүктөп жатышат. Элден артта калбай бул ырга ырчы Айганыш Абдиева , Нуржамал Молдалиева дагы бийлеп, видео тартып чыгышкан.
Франциялык ПСЖ клубунун оюнчусу Лионель Месси жетинчи ирет "Алтын топ" сыйлыгын жеңип алды. Бул тууралуу чет элдик спорт басылмалары жазды. Ага ылайык, сыйлык тапшыруу салтанаты кечээ, 29-ноябрда Франциядагы Шатле театрында болуп өткөн. Кезектеги "Алтын топ" үчүн эң негизги талапкер катары 7 футболчу алдыга озуп чыккан.
Бишкекте өзү менен чогуу жашаган адамга карата бычак шилтеген деген шек менен 24 жаштагы кыз киши кармалды. Шектүү делинген жаран чогуу жашаган адам менен уруша кетип, бычак шилтегенин Октябрь РИИБинин басма сөз кызматынан кабарлады. Кырсык тууралуу маалымат Бишкек ШИИББинин нөөмөт бөлүмүнө 10-декабрда саат 13:50 чамасында Улуттук госпиталдан түшкөн. Маалыматка ылайык, Т.А. аттуу эркек кишинин терисинин үстү кесилген. "Улуттук госпиталга ыкчам тергөө тобу барып, жабырлануучуга аны менен чогуу жашаган А.Ж. бычак шилтегенин аныкташкан. Алардын ортосундагы пикир келишпестик бычак шилтөө менен аяктаганы белгилүү болгон. Бул факт Кылмыштардын жана жоруктардын бирдиктүү реестрине 138-берене (ден соолукка оор залал келтирүү) менен катталып, сотко чейинки өндүрүш иши ачылган.
Казакстандын Караганда шаарынын түштүк-чыгыш бөлүгүнө бүгүн, 4-январда кечке жуук кеминде 200 киши топтолду. Мындай маалыматты "Азаттыктын" казак кызматы жазды. Ага ылайык, топтолгондор өлкөдө газдын кымбатташына нааразы болуп митингге чыккан Жанаозен шаарынын жашоочуларына тилектештик кылып келишкенин билдиришкен. Өз кезегинде карагандалык жашоочулар азык-түлүккө болгон баанын кескин кымбатташына да нааразы экендигин билдиришкен. "Нааразычылык акциясына чыккандар Караганда облусунун акими Женис Касымбектин келишин талап кылышууда. Азыр эл топтолгон жайда акимдин өкүлдөрү бар. Бийлик элди тарап кетүүгө чакырууда, бирок алар тарабай жатат", - деп жазылат маалыматта. Эске салсак, Казакстанда жыл нааразычылык акциясы менен башталды. Тактап айтканда, 1-январдан тартып аталган өлкөдө газдын баасы 120 теңгеге чыккан. Буга нааразы болуп 2-январда Жанаозен шаарынын жашоочулары митингге чыгышкан. Ошондон бери митингчилерге өлкөнүн башка шаарларынын жашоочулары да кошулуп, нааразычылык акциясы уланууда.
БШК үгүт учурунда Кыргыз Республикасынын гимнин жана партиялардын гимндерин ырдоого уруксат берди. Бул тууралуу БШКнын басма сөз кызматынан билдиришти. Билдирүүгө ылайык, БШКнын отурумунда комиссия мүчөлөрүнүн көпчүлүгү гимн ырдаса болот деген чечим кабыл алышты жана бул концерт деп эсептелбейт. Бирок гимнди аткарууга эстрада ырчыларына эмес, депутаттыкка талапкерлерге гана уруксат берет. Учурдагы шайлоо мыйзамдарында концерттерге тыюу салынган. Бирок шайлоочулар менен жолугушуу учурунда партиялар Кыргыз өлкөсүнүн гимнин, ошондой эле өз партияларынын гимндерин ырдашат. Парламенттик шайлоо 4-октябрда өтөт. Ага 16 саясий партия катышууда.
Бүгүн, 3-августта Ысык-Көл облусунун Жети-Өгүз районунда сел кирген үйлөр тазаланып, жол каттамы ачылды. Бул тууралуу Өзгөчө кырдаалдар министрлигинин басма сөз кызматынан маалымдашты. Билдирүүгө ылайык, Жети-Өгүз районунда саат 08:30 чамасында нөшөрлөп жааган жамгырдын кесепетинен кокту-колоттордон топтолгон сел суусу Балыкчы – Бөкөнбаев – Каракол унаа жолунун 154-чакырымын кум-шагылга толтурган. Ошондой эле Кичи-Жаргылчак айылындагы 2 үйдүн короосун, сарайын каптап, 1 үйдүн жер төлөсүнө жана сарайына суу кирген.
Бишкек шаарынын Жол-патрулдук милициясынын башчысы Зумрад Жанабаева Бишкек ШИИББинин убактылуу кармоочу жайына киргизилди. Бул тууралуу шаардык милициянын басма сөз кызматынан бүгүн, 25-мартта порталына билдиришти. Маалым болгондой, кечээ, 24-март күнү саат 23:30 чамасында Октябрь райондук прокуратурасынын кызматкерлери тарабынан З.Жанабаева ага карата козголгон кылмыш ишинин негизинде кармалган. Иштин чоо-жайын прокуратура иликтеп жатканын башкармалыктан белгилешти. Айта кетсек, 2015-жылдын декабрь айында Жол-патрулдук милициясынын бир катар кызмат адамдарына Октябрь райондук прокуратурасы тарабынан “кызмат абалынан кыянаттык түрдө пайдалануу”, “кызматтык жасалмалык” беренелери менен кылмыш иши козголгон. Ал эми Башкы прокуратуранын басма сөз кызматынан бул тууралуу төмөнкүлөрдү билдирди: 2015-жылдын 8-ноябрь күнү Чүй жана Шопоков көчөлөрүнүн кесилишинен Жол-кайгуул кызматынын Н.К. аттуу кызматкеринин катышуусунда жол кырсыгы катталган. Анда мас абалында Ауди А4 үлгүсүндөгү унааны башкарып бараткан Н.К. нөөмөттө турган Жол-патрулдук милициясынын буйруктарына баш ийбей качып кеткен. Кызматтык унаа менен артынан кууп барган кызматкер менен мас абалдагы айдоочу жол кырсыгына учураган. Бул факт боюнча мас абалдагы кызматкерге карата кылмыш иши козголгон. "Н.К. аттуу жаран 6-ноябрь күнү өз ыктыяры менен жумуштан кетти" деген буйрукка Жол-патрулдук милициясынын башчысы кол койгону белгилүү болгон. Бирок иликтөө иштеринин алкагында Н.К. 6-7-ноябрь күндөрү жумуш ордунда болгону аныкталган. Мекеменин башчысы Н.К. аттуу кызматкери аталган күндөрү өз кызматын өтөгөндүгүн билип туруп, кызмат абалынан кыянаттык менен пайдаланып, туура эмес датаны коюу менен буйрук чыгарган.
УФC уюмунун эки салмак боюнча мурдагы чемпиону, америкалык 41 жаштагы мушкер Дэниел Корьме орусиялык мушкер Хабиб Нурмагомедовдун атасынын каза болушу ага катуу сокку болгонун, эми анын беттештерге катышуусу оор болорун ЭСПН басылмасына билдирген. " Абдулманап Нурмагомедовдун каза болгону абдан өкүнүчтүү. Мен Хабиб менен 1-июль күнү сүйлөшкөм (Хабибдин атасы 3-июлда көз жумган). Биз бардыгы жөнүндө сүйлөштүк. Ал атасынын ооруганын катуу тийип жатканын айтты. Мындай шартта беттештерге катышуу өтө кыйын. Ошондуктан азыр эмне болорун билбейм. Хабибдин атасы анын жашоосунда чоң орунду ээлечү. Хабиб анын көзү өткөндөн кийин эмне кыла аларын айта албайм. Ошондон бери аны менен байланышкан жокмун. Жөн гана билдирүү жаздым. Ага азыр абдан кыйын болуп турат", - деген Корьме.
Бишкек-Ош унаа жолунун Чычкан капчыгайында жол кырсыгы катталды. Бул тууралуу маалыматты бүгүн, 22-июлда Жол кыймылынын коопсуздугун камсыздоо башкы башкармалыгынан тастыкташты. Маалым болгондой, бүгүн, 22-июлда болжол менен саат 06:30 чамасында Бишкек-Ош унаа жолунун Чычкын капчыгайында унаа ташыган тралдын катышуусунда жол кырсыгы катталган. Алдын ала маалыматтар боюнча айдоочу уктап кеткендиги айтылууда, жана жол кырсыгынын натыйжасында көз жумгандар бар экендиги айтылууда. Учурда жол кырсыгынын келип чыгуу себептери такталууда.
Өткөн сутка ичинде өлкө аймагында эки жолу жер титиреди. Бул тууралуу бүгүн, 20-декабрда Өзгөчө кырдаалдар министрлигинен билдиришти. Маалыматка караганда, 19-декабрь күнү саат 16:57де Кытай Эл Республикасынын аймагында күчү 4-4,5 баллга жеткен жер титирөө болгон. Жер титирөө Алай районунун Нура айылында 2,5-3 баллга чейин сезилген. Ошондой эле кечээ, 19-декабрь күнү саат 21:53тө Жалал-Абад облусунун аймагында күчү 2,5-3 баллга жеткен жер титирөө катталган. Арал айылдарында 2,5-3 балл, Масы, Базар-Коргон айылында жана Кочкор-Ата шаарында 2 баллга сезилген.
17-январь күнү Сузак районунда “Хизбут-Тахрир” уюмунун мүчөлөрү жашаган үйлөр тинтүүгө алынды. Бул тууралуу бүгүн, 19-январда Жалал-Абад облустук ички иштер башкармалыгынан билдиришти. Маалыматка караганда, тинтүү иштери соттун санкциясынын негизинде жүрүп, ага Жалал-Абад ОИИБинин, УКМКнын жана Сузак РИИБинин өздүк курамдары катышты. “ Жалпы 3 турак үй текшерилип, диний-экстремисттик багыттагы китептер, баракчалар, дептерлер, дисктер табылды. Ошондой эле компьютер жана башка буюмдар экспертизага жөнөтүлдү ”, - деп айтылат Жалал-Абад ОИИБинин маалыматында. Айта кетсек, буга чейин да Жалал-Абад облусунун аймагында тинтүү жана казыят менен биргеликте түшүндүрүү иштери жүрүп келген.
Кечээ, 1-ноябрда президент Садыр Жапаровдун сапарынын урматына Дубай шаарындагы эң бийик Бурж-Халифа имараты Кыргызстандын туусунун түсүнө боёлду. Бул тууралуу президенттин басма сөз катчысы Эрбол Султанбаев социалдык тармактагы баракчасына жазды. Ал дүйнөдөгү эң бийик имарат болуп саналат. Анын бийиктиги 828 метр, 163 кабаттан турат. Имараттын салтанаттуу ачылыш аземи 2010-жылдын 4-январында өткөн. Эскерте кетсек, президент Садыр Жапаровдун 30-октябрдан 1-ноябрга чейинки Бириккен Араб Эмираттарына болгон иш сапары аяктады.
НТC телеканалынын үстүнөн арызданган "Грэхтон cапітал ЛТД" компаниясы Максим Бакиевге жана анын чөйрөсүнө тиешелүү экени 2011-жылы айтылган. Тиешелүү документтер УКМКга жана Башкы прокуратурага тапшырылганын "Пэнwэлл" компаниясы жарыялаган. Бул эки мамлекеттик мекемеге түшкөн документтерге ылайык, "Мегакомдогу" орусиялык инвестордун 51 пайыз үлүшү тартып алынгандан кийин Бакиевдин айланасы классикалык рейдерлик схема менен сатып алуу операциясы таза өткөнүн көрсөтүүгө аракет кылган. "Ошентип бир күндүн ичинде Максим Бакиевге тиешелүү "Эрмэн-Тоо Рэсоурcэс", "Лорена Холдинг", "Грэхтон Cапітал Лтд" жана башка компаниялардын катышуусунда акчалардын "айлануусу" уюштурулган. Бирок чындыгында акчаларды которуу болгон эмес. Акчаларды "подставной" компаниялар аркылуу айлантууда "Грэхтон Cапітал ЛТД" негизги роль ойногон. Бул офшор Максим Бакиевдин ушул сыяктуу операцияларында маанилүү элемент болгону белгилүү" , - деп айтылат "Пэнwэлльдин" маалыматында. Айта кетсек, кечээ, 19-декабрь күнү саат 17:00 чамасында сот аткаруучулар НТС телеканалынын имаратына милиция кызматкерлеринин коштоосунда кирип барышкан . Сот аткаруучулар каналдын мүлктөрүн камакка алуу боюнча Бишкек шаарынын райондор аралык сотунун чечимин көрсөтүшкөн.
Биринчи-вице-премьер Артём Новиков Баткен районунун чек арага жакын жайгашкан айылдарынын эвакуацияланган тургундарына барды. Бул тууралуу Новиковдун социалдык тармактагы баракчасында жазылды. "Көк-Таш, Ак-Сай, Таш-Тумшук, Үч-Дөбө, Миң-Өрүк, Миң-Булак, Паска-Арык, Самаркандек, Достук, Кызыл-Бел жана Кара-Бак айылдарынын 7 миң 93 жергиликтүү тургуну эвакуациялангандыгы жөнүндө маалымат берилди. 6 миң 79 тургун туугандарынын үйүнө жайгаштырылган. Эвакуацияланган адамдар коопсуз жерге жайгаштырылып, ысык тамак жана эң керектүү буюмдар менен камсыз болушту", - деп айтылат маалыматта.
Бүгүн, 6-сентябрда Бишкектеги Дөлөн Өмүрзаков атындагы стадиондо футбол боюнча Кыргыз-Палестина курамаларынын жолдоштук беттеши өтүүдө. Палестина курамасы кызыл түстөгү форма менен ойносо, Кыргыз курамасы ак түстөгү форма менен ойношууда. Кыргыз улуттук курама командасынын машыктыруучусу Александр Крестинин оюн алдында берген маалымат жыйынында бул жолдошттук беттеш экенине карабай, команда болгон күчүн жумшап мыкты оюн көрсөтүүгө аракет кыларын билдирди. 19:47. Оюн алдында чыгармачыл топтор оюнга келген футбол күйөрмандарына өздөрүнүн өнөрлөрүн тартуулап жатышат. 19:57 . Курама командалар оюн талаасына чыгууда. 19:59 . Алгач Палестинанын гимни, андан соң Кыргыз өлкөсүнүн гимни жаңырды. 20:00 . Оюн башталды. Кыргыз курамасы дароо эле өзүнүн активдүүлүгүн көрсөтүп, 1-мүнөттө Мирлан Мурзаев эсепти ачты. 20:08 . Кыргыз курамасы чабуул жасап, бирок бул аракет оңунан чыккан жок. 20:09 . Голдун автору Мирлан Мурзаевдин ордуна оюнга Бекжан Сагынбаев чыкты. Мурзаев жаракат алганы айтылды. 20:11 . Оюн Палестина курама командасынын дарбазасы тарапта, талаанын жарым бөлүгүндө уланууда. 20:15 . Палестина курамасы ыкчам чабуул жасап Кыргыз курамасынын дарбазасына жакын келди. Бурчтан чыгарып берүүдөн кийин Кыргыз курамасынын дарбазачысы Павел Матьяш өз чеберчилигин көрсөтүп, топту тосуп алганга жетишти. 20:20 . Кыргыз курамасынын башчысы Александр Крестинин өз оюнчуларына талаа четинде туруп кеңештерин берүүдө. Кыргыз курамасы гол киргизгенге аракет кылды. Бирок буга Палестина курамасынын коргоочулары мүмкүнчүлүк берген жок. 22:25 . Калыстын ышкырыгы жаңырды. Палестиналык оюнчу талаа үстүндө жатат. Ага медициналык жардам көрсөтүлүп оюн уланды. Ал ортодо оюнга келген Кыргыз футбол күйөрмандары мамлекеттик гимди аткарууга жетишти. Палестина курамасынын оюнчусу дарбазаны мээлей сокку узатты эле, топ мамычанын үстүнөн өтүп кетти. 20:33 . Кыргыз курамасы бурчтан чыгарып берүүнү аткарды, бирок бул аракет эч кандай кооптуу абал жараткан жок. 20:35 . Кайрадан кооптуу абал. Палестиналык футболчулар ыкчам чабуул уюштуруп, дарбазага сокку узатышты. Бирок таамай боло алышкан жок. 20:40 . Палестиналык оюнчуга орой ойногону үчүн калыс сары айып кагазын берди. Палестина эсепти теңеди . 1-таймга 2 кошумча мүнөт берилди. 20:47 . 1-тайм аяктады. Футболчулар 15 мүнөттүк танаписке кетишти. 21:02 . Оюндун 2-таймы башталды. 21:05. Кыргыз курамасы бурчтан чыгарып берүү жасап, бирок ийликтүү болгон жок. 21:10. Оюн Палестина курамасынын жарым талаасында уланууда. 21:11. Оюндун 2-бөлүгүндө палестиналыктар өзүнүн активдүүлүгүн көрсөтүп чабуулдарды уюштурууда. 21:14. Кыргыз курамасынын оюнчусу орой ойногону үчүн сары айып кагазын алды. Айып аянтчасынан топту палестиналыктар чыгарып Кыргыз курамасынын дарбазасынын алдында кооптуу абал жарата алышты. 21:20. Кооптуу абалда кыргыз дарбазачысы Павел Матьяш кайрадан өз дарбазасын мыкты коргой алды. 21:22. Кыргыз курамасы мыкты чабуул уюштурду. Атаандаштын дарбазасына узатылган мыкты сокку гол алып келе алган жок. 21:27. Кыргыз футболчулары жаралган мыкты абалды колдоно албай атаандашынын дарбазасынын алдынан топту алдырып жиберишти. 21:37. Калыстын ышкырыгы жаңырды. Эки команданын оюнчулары 2-кабатта топ талашууда сүзүшүп кетип, оюн талаасына дарыгерлер чыкты. 21:44. Кыргыз курамасы тез-тез чабуулдарды уюштурганы менен эч кандай гол жарата алган жок. 21:45. Палестиналык оюнчу орой ойногону үчүн кызыл айып кагазын алды. 21:46. 2-таймдын негизги убактысы бүтүп, калыс 6 мүнөт кошуп берди. 21:56. Оюн жыйынтыкталды. Эсеп 1:1 бойдон калды.
14-февраль - Сүйүшкөндөр күнүнө карата "Супер-Инфо" гезити, порталы жана СУПЭР.ТВ каналы биргеликте уюштурган "Жубайлар шоу" долбоору ырчылар Съездбек Искеналиев, Ильяз Абдыразаков, Айганыш Абдиева, Турдакун Ниязалиев, Мурат Нимат, Айгерим Эшим, Алмаз Шаадаев жана башкалардын концерттик программасы менен коштолду. Сынактын жыйынтыгында топтогон упайына жараша жеңүүчүлөр аныкталып, белектер берилди. 1-орун. Манас Эсенгелдиев жана жубайы Ширин Кадыралиева жеңип, аларга "Шэратон" мейманканасынан 2 кишилик кечки тамактанууга сертификат ыйгарылды. 2-орунга Замир Рустам уулу жана Бермет Чыналиева татып, "Шэратон" мейманканасынын ичиндеги "Шінэ СПА" борборуна сертификатка ээ болушту. 2-орун. Медетхан Шеримкулов жана Айдана Мамадалиева. "Шэратон" мейманканасынын ичиндеги "Шінэ СПА" борборуна сертификат. 3-орунга Аскар Дүйшөнбеков жана жубайы Айгерим Ишенова татып, бренд кийимдер дүкөнүнөн сертификатка ээ болушту.
Дүйнөнүн көпчүлүк бөлүгүндө таксилердин түсүнүн сары болушу Жон Герц аттуу адамдын ысымы менен байланыштуу. Ал дүйнөдө бардык таксилердин классикалык түрдө сары түстү алышы үчүн жөнөкөй жол менен гана ийгиликке жеткен. "Жакыр үй-бүлөдө төрөлгөн Жон алгачкы капиталын унаа соодасы аркылуу тапкан. Ал башка соодагер атаандаштарынан алдыга озуп кетүү үчүн жөнөкөй жана оригиналдуу идеяны сунуштаган. Ал жаңы автоунаа үчүн сатып алуучунун эски унаасын алган. Ишкер колдонулган унаалар көрүнүктүү болуш үчүн сары түскө боёп салган дагы ал унааларды такси катары пайдаланып баштаган. Ушул жол менен гана АКШда биринчи жолу "сары такси" деп аталган коомдук транспорттор пайда болгон", - деп жазылат дүйнөлүк басылмаларда. Эмне үчүн Жон Герц сары түстү тандаган? Биринчиден, бул түс алыстан бардыгынан биринчи байкалат, көзгө биринчи урунат. Ошондой эле такси бардык, айрыкча ошол кездеги эң көп кездешкен кара форддордон өзгөчөлөнүп турушу керек болчу.
Борбор калаада адам өлтүрүүгө шектелип 3 селсаяк кармалды. Бул тууралуу бүгүн, 17-майда Бишкек шаардык ички иштер башкы башкармалыгынан билдиришти. Маалыматка ылайык, 11-май күнү саат 16:00 чамасында Жибек-Жолу көчөсүндө жайгашкан соода борборлорунун биринин жанындагы бак-дарактардын арасынан 35-40 жаштар чамасындагы белгисиз адамдын жансыз денеси табылган. Териштирүү иштеринин алкагында маркум 1979-жылы туулган У.А. аттуу Нарын облусунун тургуну, туруктуу жашоочу жайы жок жаран экени аныкталган. Бул факт боюнча "адам өлтүрүү" беренеси менен кылмыш иши козголгон. Иликтөө иштеринин жүрүшүндө маркум менен чогуу спирттик ичимдиктерди ичип жүргөн адамдардын өздүктөрү такталган. Кылмышка шектүү катары кармалган Ч.К., С.Т. жана О.Э. маркум менен арак ичип отуруп, ортодо пикир келишпестиктен улам уруш чыгып, маркумду уруп, кийин анын шымында байланган боо менен аны муунтуп өлтүргөндөрүн билдиришкен.
Депутат Адахан Мадумаровду жоопко тартуу боюнча башкы прокурордун сунушу тууралуу депутаттык комиссия жыйынга чогулушту. Бул тууралуу журналисттерге депутаттык комиссиянын мүчөсү Исхак Масалиев билдирди. Анын айтымында, ал башкы прокурордун сунушун четке кагууну сунуштаган. Бирок көпчүлүк депутат бул маселени Жогорку Кеңештин жалпы кароосуна алып чыгууну сунуштаган. "Мадумаровду башында "Мамлекеттик чыккынчылык кылуу" беренеси менен айыптаса, эми "Кызматтык абалынан пайдалануу" беренеси деп өзгөрттү. Депутаттык комиссия Жогорку Кеңештин жыйынына алып чыгууну сунуштады. Башкы прокурордун сунушун баш тартууну сунуштадым, бирок көпчүлүк депутаттар берене өзгөрүп кеткендиктен парламентке алып чыгууну сунушташты.
"Коопсуз шаар" долбоору ишке ашса, жол кырсыктары азаябы деген суроонун негизинде порталынын соболуна "Бир Бол" фракциясынан депутат Акылбек Жапаров жооп берди. Депутат бул долбоор ишке ашса, жол кырсыгы эле эмес, көчөлөрдөгү мыйзам бузуулар 85-90 пайызга кыскарат деп белгиледи. "Жол кырсыктарын азайтканга аракет кылуу зарыл. Долбоор ишке ашса, чоң-чоң шаарлардын көчөлөрүндөгү мыйзам бузуулар 85-90 пайызга тыйылат. Туризм жаатын дагы коопсуздук менен камсыз кыла албай жатабыз. Бул долбоор ишке ашса алардын коопсуздугу сакталмак" , - деди Жапаров.
Кыргыз-Совет кинорежиссёру, Кыргыз ССРинин жана СССРдин Эл артисти, СССРдин Мамлекеттик сыйлыгынын лауреаты, Кыргыз Республикасынын Эл артисти Болот Шамшиев катуу оорудан улам 78 жаш курагында дүйнө салды. Кыргыз киносуна айтып бүткүс салым кошкон, «Кыргыз кереметин» жаратуучуларынын бири, атактуу режиссёр Болот Шамшиевди акыркы сапарга узатуу зыйнаты 24-декабрь күнү Бишкекте Абдылас Малдыбаев атындагы Опера жана балет театрында өттү. Бүтүндөй кыргыз журтунун көөдөнү бөксөрдү, дагы бир легендасынан айрылды. Маркумду жакындары, санаалаштары эскерет.
"Манас" кинотеатры Чоң зал "Стражи Галактики" тасмасы. 2-Бөлүк. 11:00, 13:30, 16:00, 23:40. Көк зал "Прочь" тасмасы. 10:30, 14:20, 18:20, 20:30, 22:40. "Секретный агент" тасмасы. 12:30, 16:20. Жашыл зал "Стражи Галактики" тасмасы. 2-Бөлүк. 10:00, 12:30, 15:00, 17:40, 20:20. Кызыл зал "Эл укпасын" тасмасы. 10:20, 12:10, 14:00, 15:50, 17:50, 19:50, 21:50, 23:40. Ретро зал "Апамды издеп" тасмасы. "Кош келиӊиздер" тасмасы. 12:40, 15:50, 19:00, 22:10. Замандаш зал "Шаардык келин Шарапат-2" тасмасы. 11:00, 13:00, 15:00, 17:00, 19:00, 21:00, 23:00. "Кыргыз киносу" кинотеатры Чоң зал "Кош келиӊиздер" тасмасы. Кичи зал "Шаардык келин Шарапат-2" тасмасы. 11:00, 17:00, 21:00. "Апамды издеп" тасмасы. 13:00, 19:00, 23:00.
Нарын шаарында 11-класстын окуучусу уксус ичип, облустук оорукананын жандандыруу бөлүмүнө жаткырылды. Бул тууралуу Нарын ОИИБинин басма сөз кызматынан порталына билдирди. Маалыматка ылайык, 23-апрелде Нарын ШИИБинин ыкчам-тергөө тобуна Нарын облустук ооруканасынын жандандыруу бөлүмүнөн мектеп окуучусу уксус ичип алгандыгы тууралуу билдирүү келип түшкөн. Анда 2000-жылы туулган М.К . аттуу мектеп окуучусу 22-апрелден 23-апрелге караган түнү уксус ичип, ооруканага болжол менен саат 04:15 чамасында алынып келген.
Бишкекте туура эмес токтотулган унааларды эвакуациялоо толук кандуу ишке кире элек. Бул тууралуу бүгүн, 25-майда порталына Бишкек шаардык Ички иштер башкы башкармалыгынын басма сөз кызматынан билдиришти. " Бүгүнкү күндө калаа аймагында туура эмес токтотулган унаалар эвакуациялана элек. Бул боюнча Патрулдук милиция башкармалыгы иштеп жатат. Азырынча туура эмес токтотулган унааларды жүктөп кетүү иштерин кайсы кызмат аткарат, канча айып салынат такталууда. Ошондой эле атайын жол белгилерин орнотуу зарылдыгы турат. Бул иш качан, кайсы күнү ишке кирет белгисиз. Бирок жакынкы аралыкта башталышы мүмкүн" , - деп билдирди басма сөз кызматы.
Интернетте Сирияга Кыргыз менен Казакстандан аскер жөнөтүү мүмкүндүгү тууралуу маалымат талкууланууда. Бул боюнча КСДП фракциясынын депутаттары Рыскелди Момбековдон жана Төрөбай Зулпукаровдон сурадык. Рыскелди Момбеков: "Биринчи кандай максатта, кандай негизде жөнөтүү боюнча сөз болуп жатканын билишибиз керек. Мен негизи эле Кыргыз аскерлеринин башка мамлекеттин кызыкчылыгын коргоосуна каршымын. Эл аралык келишимдер буга жол берген түрдө дагы Кыргыздын аскерлери Кыргыз мамлекетинин гана кызыкчылыгын коргош керек. Башка мамлекеттикин эмес. Жамааттык коопсуздук келишим уюмунун же башка уюмдардын мүчөсү катары бизге ушундай сунуш келген болсо, согушабы, тынчтыкты корбойбу, чек араны кайтарабы максаты эмне экенин карап көрүү зарыл", - деп билдирди. Төрөбай Зулпукаров бул боюнча Кыргыз Республикасына сунуш келбегенин айтты. "Бир кишинин сөзүн, ой-пикирин дүрбөлөң кылып көтөрүштүн кереги жок. Сирияга Кыргыз аскерлерин жөнөтүү боюнча азыр эки мамлекеттин ортосунда карала элек да. Жок нерсени талкуулаган өзү кызыктай, туура эмес болуп калат. Эки мамлекеттик кызматтагы кишилер бул боюнча сөз кылгандан кийин талкуулаш керек. Бирөө минтип айтыптыр деген ушак сөз чыгарып жатабыз. Бул дүрбөлөң ушак сөзгө мамлекетте мыйзам чыгаруу органында иштеген киши үчүн комментарий берүүнүн өзү уят. Комментарийим жок деп койсоңор болот. Расмий түрдө көрүп туруп ой-пикир айтуу депутат, мамлекет кызматкери катары туура болот. Мындай нерсеге маалымат каражаттары көңүл бурбай коюусу зарыл", - дейт Зулпукаров.
Буга чейин Кыйноолордун алдын алуу улуттук борборуна Баткен облусунун Айдаркен шаарынын тургуну М.Ташмурзаева "Иним А.Ташмурзаевди Кадамжай райондук милиция кызматкерлери сабап салды", - деген арыз менен кайрылганы маалымдалган. Анда жазылгандай, Ташмурзаевдин колуна операция жасалган. Андан кийин комага түшүп калган. Бейтапка экспертиза дайындалып, анын жыйынтыгы Ташмурзаевдин баш мээси чайкалып, бир колу жана мурду сынганын аныктаган. Баткен ОИИБинин маалыматына ылайык, ушул жылдын 14-июнь күнү Кадамжай РИИБине 1972-жылы туулган Ташмурзаевди Айдаркен шаарында белгисиз адамдар сабап кетти деген арыз анын эжесинен түшкөн. " Кылмыш каттоого алынып, биздин милиция кызматкерлери ооруканага барганда жабырлануучунун өзүнөн көрсөтмө алууга мүмкүн болгон эмес. Анткени Ташмурзаев бул учурда комада болгон. Ташмурзаевди көргөнү келген эжесине дарыгер: "Иниң мас абалда келип "милиция кызматкерлери сабады" деп айтты" деген. Баткен облусу боюнча ички иликтөө кызматы бул боюнча иликтөө иштерин жүргүзгөндө Ташмурзаев. А. 14-июнь күнү саат 12:30дар чамасында Айдаркен жалпы дарыгерлик практикалоо бөлүмүнө мас абалында барып, сол колунун билеги сынгандыгын айтып, дарыгер М.К.га гипс жасатып кеткени белгилүү болду. Арадан 3-4 саат өткөндөн кийин А.Ташмурзаев кайрадан оорусуна чыдабай ооруканага келип, М.К.га туура эмес гипстеп коюпсуң, колум чыдатпай жатат деп кайрылган. Ошондо дарыгер А.Ташмурзаевдин колуна операция жасап, жандандыруу бөлүмүнө жаткырган. Ошол бойдон бүгүнкү күнгө чейин А.Ташмурзаев жандандыруу бөлүмүндө жатат. Бирок дарыгер А.Ташмурзаевдин ооруканага кайрылгандыгы боюнча милицияга билдирген эмес. Ал эми А.Ташмурзаевдин оорунун тарыхы китепчесине милиция кызматкери сабады деп жазган эмес. Дарыгерден башка адам аны милиция кызматкери сабады деген маалыматты уккан эмес" , - деди Баткен ОИИБинин маалымат катчысы. Ал эми Саламаттыкты сактоо министрлигинин Баткен облусундагы өкүлү Арзыбек Бөрүбеков порталына Ташмурзаев 70 күндөн бери комада жаткандыгын ырастады. "Бул боюнча министрликтин Кадамжай райондук бөлүмүндө атайын комиссиялык топ түзүлүп иштеп жатабыз. Мындан тышкары ишти УКМКнын Баткендеги башкармалыгы карап жаткандыктан дарыгерлерден көрсөтмөлөрдү алышты. Тергөө иштери жана комиссиянын иликтөөсү чыныгы абалды көрсөтөт. Алдын ала айтылган маалыматтар боюнча, Ташмурзаев спирттик ичимдик ичкен, туруктуу үйдө жашабайт. Колдору ириңдеп, ооруп, ооруканага келип дарыланып жүрчү. Иликтөө-тергөө иштеринин жыйынтыгынан кийин эмне себептен комага түшкөндүгү белгилүү болот", - деди Бөрүбеков.
2020-жылдын 18-мартында Кыргыз өлкөсүндө коронавирус илдетине кабылган алгачкы жарандар аныкталган. Мындан улам 22-мартта өлкөдө өзгөчө кырдаал жарыяланган. Андан көп өтпөй 25-мартта Бишкек, Ош жана Жалал-Абад шаарларына, Ноокат, Кара-Суу жана Сузак райондоруна өзгөчө абал тартиби киргизилген. Бул аралыкта экономикасы дээрлик токтоп калган облус, шаар, район жана айыл аймактарына өзгөчө көңүл бурулуп, жумушсуз отурган калктын аярлуу катмарларына азык-түлүк жактан жардам көрсөтүлүп, бул үчүн атайын эсепке акчалар которулууда. Жардам туш тарапка тарап жатат. Аймактар боюнча статистикада өзгөчө алыс жайгашкан айыл аймактарына, Кыргыз өлкөсүнө караган анклавдар, эксклавдарга дагы көңүл бурулуп жатканы байма-бай айтылып келет. Ошолордун арасында эмнегедир бир да жолу Баткен районунун Кара-Бак айыл өкмөтүнүн тоо таянган Зардалы айылы тууралуу сөз болгон жок. Коронавирус каптай электе деле оор шартта жашап жаткан жарандарыбыз карантинде кандай күн кечирип жатканын билүү үчүн Зардалы айылынын башчысы Абдулазиз Маатов менен байланыштык. - Саламатсызбы! Зардалыдагы жашоочулардын абалы кандай? Карантинде кыйналган жоксуңарбы? Ооругандар болгон жокпу? - Саламатчылык! Учурда айыл ичинде абал тынч эле. Кудайга шүгүр, ооругандар жок. Карантин маалында айылдын туруктуу жашоочулары азык-түлүктөн кыйналдык. Себеби биз жакта дүкөн жок да. Мурун жакынкы айылга барып ташып келчү элек. Коронавирус катталгандан бери ал жерлер да жабылып калды. Жардам сурайлы десек байланыш түйүнү жок. Чынында бизде көп кыйынчылык күндөр өтүп жатат. Албетте, кыйынчылыкка көнгөн айылбыз, бирок карантин шартында эки эсе кыйналдык десем туура болот го. - Сиздерге карантин маалында азык-түлүк жактан жардам көрсөтүлгөн жокпу? - Жок, бүгүнкү күнгө чейин эч кандай жардам боло элек. - Айыл эли кыйналып жатканын айтып кайрылып көрдүңүздөрбү? Дегеле сиздерден кабар алгандар болдубу? - Ошол өзгөчө кырдаал учурунда 20 чакырым жол басып телефон тарткан жерге келип, айылдын жашоочулары өкмөт башчыбызга кайрылуу жасадык эле. Ошондо өкмөт башчыбыз жакынкы айылдагы дүкөндөн муктаждыктарыбызды чечип туруубузду сунуштаган. Шартка байланыштуу өкмөт азырынча жардам бере албай тургандыгын билдирген. - Азык-түлүк маселесинен тышкары дагы кандай жардамга муктажсыздар? - Бизге бүгүнкү күндө суу тегирмен эң зарыл болуп турат. Аны бүтүп алсак, айылдан өстүрүлгөн буудай, жүгөрүлөрдү иштетип, жок дегенде ун маселесин чечип алат элек. Айрыкча өлкө башына оор абал түшкөндө, бизге аябай эле оор болуп калат экен. Учурда элдик ашар жолу менен эски суу тегирменди жаңылоону баштадык. Ушул жагынан жардам берилип калса, айыл эли ыраазы болобуз. Андан тышкары бизде телефон тартпайт, электр энергиясынын кубаты үйгө жарык бергенге гана жетет. Башка муктаждыктарга колдоно албайбыз. Негизи Зардалыда электр энергиясы деле жок болчу. Былтыр айыл боюнча эки үй-бүлө кубаттуулугу 12 Вольт болгон чакан ГЭС сыяктуу агрегат орнотушкан. Бирок анын кубаттуулугу жарык бергенге гана жетет. Бул агрегат бир гана үйдү жарык кылууга кубаттуулугу жетет. Ал эми айыл боюнча мындай шайман 2 гана үйдө бар. Айрымдары күн батарейкаларын пайдаланышат. Алдыбызда чоң дарыя агат. Аны пайдаланып мамлекет тарабынан ГЭС курулат деген убада берилген. Андан деле үмүт үзбөй турабыз. - Абдулазиз байке, "Зарыл ишиң болбосо Зардалыга барбагын" деген сөз дагы деле актуалдуу. Окурмандар арасында телефон тартпаса, жарык жок болсо, жолу начар болсо ал жакта жашоонун кажети барбы деген суроо жаралышы мүмкүн. - Туура айтасыз, антип айткандар дагы жок эмес, биздин айылга келе электер шарты жакшы жерге көчүп кетпейсиңерби деп көп айтат. Бирок бул жерди бизге аталарыбыз мураска калтырып кеткен. Анын өзүнчө бир керемети бар. Экинчиден, биз бул жактан кетсек, бул жер бат эле ээленип калат. - Маегиңизге рахмат!
"Талибан" кыймылы эл аралык таанууга ээ болушу үчүн эмне кылыш керек экендигин Ооганстандын экс-президенти Хамид Карзай чет элдик басылмага берген маегинде билдирди. " Талибдер ооган элинен колдоо алуу үчүн жалпы ооган калкы менен бирге Конституцияны бекитиши керек. Алгач Ооганстандын ичинде легитимдүүлүккө ээ болушу керек ", - деди Хамид Карзай. Мындан тышкары Ооганстандын мурдагы лидери Пакистанды Ооганстандын ички ишине кийлигишүүнү токтотууга чакырды. Карзай Ооганстанга коңшу мамлекеттер террордук уюм менен күрөшүүдө өлкөгө жардам берет деген үмүтүн билдирген.
Бүгүн, 8-декабрь. Күн ичинде болгон окуяларга саресеп салабыз. Италиянын эли референдумда "Конституцияны өзгөртүүгө каршымын" деп добуш берди. Буга байланыштуу өлкөнүн премьер-министри Маттео Ренци 5-декабрда отставкага кетүү боюнча арыз жазды. Анын кызматтан кетүү арызын өлкө президенти Серджо Маттарелла 7-декабрда канааттандырганы белгилүү болду. Ренци жаңы премьер шайлангыча премьердин милдетин аткарып турат. Италиянын президенти 8-декабрда өкмөттүн жаңы курамы боюнча парламенттин Депутаттар палатасы жана Сенатынын спикерлери менен сүйлөшүүлөрдү баштаганы белгилүү болду. Белгилей кетсек, Маттео Ренци мамлекетти башкаруу системин өзгөртүү боюнча референдумду өлкө жарандары колдобой койгондуктан кызматтан кетти. Италия бийлиги парламенттин Жогорку палатасынын депутаттарынын санын 315тен 100гө түшүрүүнү жана башка өзгөртүүлөрдү демилгелеп чыгып, долбоор референдумга коюлган. Өзгөртүүлөргө жарандардын 59,11 пайызы каршы добуш беришти. 11-декабрда Кыргыз Республикасында да референдум өтөт. Эгер бизде да, италиялыктар колдобой койгондой эле, Конституцияны өзгөртүү демилгеси колдоо таппаса эмне болот? Саясий серепчи Бакыт Бакетаев референдум колдоо тапса да, таппаса да эч ким отставкага кетпейт деген ойдо. Мыйзамда "референдумга коюлган суроо калк тарабынан колдоо таппаса, демилгечи отставкага кетет" деген норма жок. Конституцияны өзгөртүүгө каршы чыгып жаткан активист Адил Турдукуловдун ою боюнча, референдумдун жыйынтыгы кандай болгон күндө да эч ким жоопкерчилик албайт. “Италияда бийликтегилер эл алдындагы жоопкерчилигин сезе билишти. Жоопкерчиликти сезе билүү маданияты биздин бийлик бутактарындагы адамдарда калыптанган эмес”, - дейт активист. Эске салсак, буга чейин 6 ирет референдум болуп, Конституция 8 ирет өзгөртүлгөн. Алардын бир катары мыйзамсыз өткөн, бирок жоопкерчилик тарткан киши болгон эмес. Саясий жоопкерчилик тартуу биздин саясатчыларда, жогорку кызматтагы чиновниктерде жок экени жаңылык эмес. Бирок жоопкерчиликсиз, саясий маданиятты, принципти көрсөтө албаган саясатчыларды биз өзүбүз шайлап келе жатабыз. Көйгөйдүн тамыры шайлоочуларга барып такалат. Эң ириде шайлоочулар өздөрүнүн, өлкөнүн, балдарынын, өздөрү жашаган айылынын, шаарынын алдында жоопкерчиликти сезип, туура тандоо жасашы керек. 11-декабрда өтүүчү референдумдун жыйынтыгы да шайлоочунун жоопкерчилигинде... Жалал-Абад облусунун Ала-Бука районунда маалыматтык-профилактикалык иш-чара өткөрүлдү . Дин иштери боюнча мамлекеттик комиссиянын түштүк аймактык бөлүмүнүн башчысы Исакбай Мурзабеков : "Башка агымдагы маркумдун сөөгүн мусулмандар менен аралаштырып коюу же койбоо жергиликтүү бийликтин иши. Ислам дининде мусулмандар менен чогуу көмүү деген жок", - дейт. Эске салсак, ушул жылдын октябрь айында Ала-Бука районунун Сары-Талаа айылынын тургуну Каныгүл Сатыбалдиева каза таап, баптист дешип айылдаштары анын сөөгүн жергиликтүү мүрзөгө койдурбай коюшкан. Коңшу айылга коюлган сөөктү жергиликтүү эл казып чыгарып салган. Андан соң Ала-Букадагы христиандардын көрүстөнүнө коюлуп, бирок христиан дининдегилер да сөөктү кайра казып чыгарып коюшкан. Акыры маркумдун сөөгү жашыруун түрдө жерге берилген. Бул окуядан кийин муфтиятта "бөлөк диндегилер мусулмандар мүрзөсүнө коюлбасын" деген атайын фатва чыкканы белгилүү болгон. Өлгөн адамдын сөөгүнүн ал кайсы динде болгонуна карабай жерге берилген соң кайра казылып алынганы - жапайычылыктын белгиси. Кыргыз Республикасынын Кылмыш-жаза кодексине ылайык, мындай ишти жасагандар “өлгөн адамдын денесин жана ал көмүлгөн жерди мазактоо” беренеси боюнча айып тагылып, далилденсе 3-5 жылга эркинен ажыратылат . Элди дин ишеними боюнча жикке бөлүнүп, ири жаңжал чыккыча күтүп отурбай, эл башкаруучулар бул маселени чечүүсү зарыл. Балким, башка диндегилердин көрүстөнү үчүн атайын жер бөлүп берүү зарылдыр? Диний фанатизм мамлекеттүүлүк үчүн эң кооптуу маселе. Эгемендүүлүк алгандан кийинки 25 жыл ичинде билим берүү тармагынын мышык ыйлагыдай абалга кептелиши дал ушул диний фанатизмди жаратты. Сабаттуу коомдо мындай көйгөй жаралбайт болчу. Учурда Кыргыз жеринде мектептердин саны 2218 болсо, мечиттердин саны 2700дөн ашат. Бирок бул 2218 мектептин жарымынан көбү Совет кезинде курулган. Мечиттер болсо жыл сайын курулууда. Мындай тенденция менен жакынкы убакта өлкөбүздү светтик деп айтуу оорлоп калчудай... Интернетке эки адамдын WһацАпп аркылуу жазышуусу тарап, Жогорку Кеңештин КСДП фракциясынын депутаттарынын жазышуулары деп талкууга алынууда . Анда “СДПК 6” деген топто Эльвира Сурабалдиева жана Евгения Строкова деп сакталган колдонуучулар референдумдан кийин "Бир бол" фракциясынан кесиптеши Чолпон Жакупованын мандатын тапшырарына сүйүнүп жатышат. "Референдум өтөт. Жогору жакта отурган аял менен коштошуу мен үчүн өкүнүчтүү эмес. "Эгер референдум өтсө, мандатымды тапшырам" деп убадалаган. Эми сөзүнө турсун. Кыскасы, кетсин!" - деп жазат WһацАпп-топто Сурабалдиева . "Аял айттыбы, аял аткарсын. Аны менен салтанаттуу түрдө коштошууну уюштуруп берели", - деп жооп берет Строкова . КСДПдагы өздүк булактар порталына мындай WһацАпп-жазышуу чындыгында болгонун тастыкташты. Өз кезегинде Евгения Строкова жергиликтүү маалымат каражаттарына WһацАппьтагы жазышуу интернетке чыгып кеткенин тастыктады. Ырасында Чолпон Жакупова эгер референдум өтө турган болсо, каршылык ишараты катары мандатын тапшырарын айткан. Мындай билдирүүдөн кийин социалдык тармактарда аны депутаттык кызматтан кетпөөгө чакыргандар да, сөзүнө турсун дегендер да чыккан. Ал эми Чолпон Идиновна жергиликтүү маалымат булактарына мандаттан баш тартууга кадыресе көрүнүштөй эле караарын билдирген. “Мен баарына бирдей жага албайм да”, - дейт депутат айым. Ал эми коомчулукта депутат айымдардын жазышууларын айрымдар чагым деп баалашса, айрымдар маданиятсыздык деп белгилешүүдө. Жакуповага ишеним мандатын бийлик эмес, эл тапшырган. Анын бийликке өчөшүп мандатын тапшырып кетип калганы туура эмес болот.
Бишкекте өспүрүмдү сүзүп качып кеткен Чэвролэт унаасынын айдоочусу кармалды. Бул тууралуу Милициянын кайгуул кызматынын басма сөз кызматы билдирди. "2021-жылдын 29-октябрында болжол менен саат 17:00 чамасында Эркиндик бульвары жана Чокморов көчөлөрүнүн кесилишинен Чэвролэт Спарк үлгүсүндөгү авто унаа 2009-жылы туулган жөө адамды сүзүп качып кеткен. Натыйжада ал ооруканага жаткырылган. Бул факты боюнча милициянын кайгуул кызматынын издөө бөлүмү ыкчам кармоо иш-чараларын жүргүзүп, натыйжада Чэвролэт Спарк үлгүсүндөгү авто унаанын 2002-жылы туулган Ж. аттуу кызды таап, Бишкек ШИИББинин жол кырсыктарын тергөө боюнча Тергөө кызматына өткөрүп беришкен", - деп билдиришти кайгуул кызматы.
Жалпы республикалык тестирлөөдөн “Кыргыз тили жана адабияты” предмети алып салынды деген маалыматтар айтылган. Аталган министрликтин мектеп, мектепке чейинки жана мектептен тышкаркы бөлүмүнүн башчысы Марат Усеналиев кыргыз тили жалпы республикалык тестирлөөгө киргизилбей калды деген жаңылык чындыкка туура келбей турганын айткан. “2002-жылдан бери эле тестирлѳѳнүн негизги предметтери болгон математика, окуп түшүнүү, аналогиялар жана сүйлѳмдѳрдү толуктоо, кыргыз тилинин практикалык грамматикасы деген бѳлүктѳр, ошондой эле Кыргызстандын жана дүйнөнүн тарыхы, физика, химия, биология, математика, сыяктуу предметтер боюнча кошумча тесттер кыргыз тилинде тапшырылат. 2020-жылдан тартып филология багытына тапшырууну каалаган абитуриенттер үчүн жалпы республикалык тестирлөөгө кыргыз тили жана адабияты боюнча кошумча предметтик тест киргизилип жатат" , - деп билдиришти министрликтин маалымат кызматынан.
Президент Садыр Жапаров Орусиянын президенти Владимир Путинге Ижевск шаарындагы мектептеги ок атуудан адамдардын каза болгондугуна байланыштуу көңүл айтуу телеграммасын жөнөттү. Бул тууралуу президенттик аппараттан билдиришти. “Орусия Федерациясынын Удмурт Республикасынын Ижевск шаарындагы №88 мектепте ок атуудан адамдардын курман болгондугу тууралуу кайгылуу кабарды абдан өкүнүч жана кайгыруу менен кабыл алдым. Кыргыз Республикасынын элинин атынан жана жеке өзүмдүн атымдан каза болгондордун үй-бүлөлөрүнө жана жакындарына терең кайгыруу менен көңүл айтам жана бул трагедиядан жабыркагандардын бардыгынын тезирээк сакайып кетишин каалайм. Орду толгус жоготуунун азасын жана кайгысын тең бөлүшөм”, - деп айтылат мамлекет башчынын телеграммасында. Ижевск шаарындагы №88 мектепте ок атуу бүгүн, 26-сентябрь күнү эртең менен болду. Мектептин бүтүрүүчүсү Артём Казанцев имаратка кирип, ок чыгарган. Жыйынтыгында 15 адам каза болуп, 21 адам жаракат алды.
Өзгөчө абал режими киргизилгенден бери борбор калаабызда үй-бүлөлүк зомбулук фактылары өсүп кетти. Бул тууралуу шаар коменданты Алмазбек Орозалиев онлайн брифинг учурунда айтты. "Өзгөчө абал режими киргизилгенден бери үй-бүлөлүк зомбулук фактылары былтыркы жылга салыштырмалуу 61,7 пайызга өсүп кетти. Анткени былтыр 24-марттан 24-апрелге чейинки убакытта 100 факты катталса, быйыл 162 факты катталды. Азыркы учурда баарыбыз үй-бүлөбүз менен үйдө отурабыз.
Жаап өткөн жана күтүлүп жаткан жаан-чачынга байланыштуу өлкөдөгү тоолуу райондордо жана унаа жолдордо кар көчкү түшүү коркунучу бар. Бул тууралуу бүгүн, 27-мартта ӨКМнын маалымат кызматынан билдирди. Кар көчкү коркунучу бар тилкелер: Бишкек-Ош унаа жолунун 121-138-чакырымы (Төө-Ашуу ашуусу); Каракол-Эңилчек унаа жолунун 45-50, 74-86-чакырымы (Чоң-Ашуу ашуусу); Барскоон-Ак-Шыйрак унаа жолунун 52-68-чакырымы (Сөөк ашуусу). Кара-Гөө ашуусунун 60-94-чакырымында кар көчкү түшүүcү жана кар күрткүсү күтүлөт, жолдор тайгак болуп муз тоңот. ӨКМ унаалардын ортосундагы 500 метр аралык кыймыл чектелиши зарылдыгын эскертет. Кырсык катталган учурда 112 номерине байланышыңыз.
Министрлер кабинетинин төрагасы Акылбек Жапаров иш сапары менен Абу-Даби шаарына (Бириккен Араб Эмираттары) барды. Бул тууралуу бүгүн, 12-декабрда өкмөттүн маалымат кызматынан кабарлады. Маалыматка ылайык, министрлер кабинетинин башчысы иш сапарынын алкагында Экономикалык кызматташуу боюнча биргелешкен өкмөттөр аралык кыргыз-эмират комиссиясынын 2-пленардык жыйынына теңтөрага катары катышат.
Эртең 1-июнь – балдардын негизги майрамы. Бала үчүн мыкты белек – бул өмүр бою эсте кала турган жаркын окуялар жана бактылуу көз ирмемдер. Ошондуктан, балдар, кыздар, ошондой эле алардын ата-энелери, албетте, бул майрам мүмкүн болушунча жаркыраган, кызыктуу жана кызыктуу белгилей кетүү керек. Балдарды коргоо күнүндө саат 10:00дөн 22:00гө чейин Бишкек шаарынын мэриясы жана дүйнөгө белгилүү Д Білліонс музыкалык тобу чоң балалык фестивалын уюштурууда. Эртең менен "Ала-Тоо" аянтында улуттук оюндар, мастер-класстар, турнирлер жана конкурстар өткөрүлөт, ал эми кечинде кыргыз эстрада жылдыздарынын жана Д Білліонс тобунун катышуусунда концерт болот. Фестивалга Бээлінэ Кыргызстан дагы катышат. Саат 16:00дөн баштап сизди күтүп жаткан уюлдук оператордун каныккан программасы башталат: • оюн зоналары, • күлкүлүү конкурстар, • жаркын сыйлыктар, • башкы сахнадан смартфонду ойнотуу! Фестивалга кирүү билеттерин тіcкэт.кг веб-сайттан акысыз алууга болот: бир баласы менен чоң кишиге – бир билет. Демек, эгерде эки же үч бала болсо, анда ар бир кичинекей бала көзөмөлгө алынышы үчүн, аны коштоп жүргөндөр бирдей болушу керек. Бул үй-бүлө катары майрамга чыгууга сонун шылтоо. Балдарга бул сыймык болот жана чоңдор да тажабайт. Анткени, биз баарыбыз балалыктан чыкканыбыз белгилүү!
Кыргыз Республикасынын Эмгек сиңирген артисти, ырчы Алтынай Нарбаева бүгүн, 6-мартта 50 жашка толду. Аны куттуктап байланышка чыксак, порталына ыраазычылыгын айтып, Кадамжайды көздөй сапар тартып баратканын билдирди. "Туулган күндүк маанайым мыкты. Жүрөктө дале 30 жаштамын. Жакындарым, маалымат каражаттары куттукташып, жылуу сөздөрүн арнап жатышат. Өздүк майрамым Аялдардын эл аралык күнүнө жакын болгондуктан, жыл сайын бул күнү башка облустарга барып, аялзатын куттуктап ырдап келем. Учурда Кадамжай районуна сапар тартып бара жатам. Райондук деңгээлдеги иш-чарада энелерди куттуктоо үчүн чакырышкан. Ошондой эле Оштогу концертке дагы катышам", - деди ал. Белгилей кетсек, Алтынай Нарбаева 1967-жылы 6-мартта Ош облусуна караштуу Өзгөн районундагы Кызыл-Октябрь айылында туулган. Жалал-Абад шаарындагы Маданият техникумун жана Ишеналы Арабаев атындагы Кыргыз мамлекеттик университетинин музыка мугалими адистигинин окуусун аяктаган. 1993-жылдан тартып Бишкек шаарындагы №67-мектеп гимназиясында музыка мугалими болуп эмгектенип келет. "Ысык-Ата арашан" фольклор элдик ансамблинде жана Бишкек мэриясынын алдындагы уюшулган оркестрдин солисти. Сахнага алгач Кадыралы Артыковдун "Барам сага" аттуу ыры менен чыккан. 2008-жылы май айында Кыргыз Республикасынын Эмгек сиңирген артисти наамын алган. Ал эми 2013-жылы "Супер-Инфо" гезитинин версиясы боюнча "Жылдын жаңырыгы" деп табылган.
Ырчы Назира Токонова тун наристесин жарыкка алып келип, бакытка балкып турган кези. Мындай жагымдуу кабарын ал порталына билдирди. "12-июндан 13-июнга караган түнү борбордогу төрөтканалардын биринде уулумду жарыкка алып келдим. Кудайга шүгүр, балам 3 жарым килограмм салмакта төрөлдү. Азырынча ысым коё элекпиз. Учурда экөөбүздүн тең абалыбыз жакшы", - дейт ал. Белгилей кетсек, Назира Токонова өткөн жылы кыргыздын каада-салты менен турмуш жолуна аттанган.
Кыргызcтандын курама командасынын Ислам шериктештиги оюнундарына кие турган параддык жана спорттук экипировкасы жарыяланды. 9-18-август күндөрү Түркиянын Конья шаарында Ислам шериктештиги оюндары өтөт. Аталган мелдешке Кыргызстандан 158 киши катышат. Мелдештин салтанаттуу ачылыш аземине жана машыгууга кие турган Кыргызстан курама командасынын параддык жана спорттук экипировкасы даяр болду. Параддык форманы курама команда 9-август күнү Ислам шериктештиги оюндарынын ачылыш аземинде кийип чыгат. Параддык форманы Ата Мекендик “БАІРА” мода үйү даярдаган. Ал эми спорттук экипировка “ЖОМА” компаниясына таандык. Эске салсак, март айында Маданият, маалымат, спорт жана жаштар саясаты министрлигине караштуу Дене тарбия жана спорт департаменти, Улуттук Олимпиада комитети менен биргеликте “Кыргызстан курама командасынын спорттук экипировкасын танда” аттуу сынак жарыялаган. Анда дизайнерлердин эмгектери кабыл алынып, сынактын 2-турунда коомчулуктун тандоосуна коюлган. Жыйынтыгында параддык жана спорттук экипировка тандалып алынды. Ислам шериктештиги оюндарына жалпы 56 өлкөдөн 4200 спортчу катышып, 483 медаль ойнотулат.
Министрлер кабинетинин төрагасы Акылбек Жапаров иш сапары менен Жалал-Абад облусундагы Майлуу-Суу шаарына барды. Бул тууралуу министрлер кабинетинин басма сөз кызматы билдирди. Маалымдалгандай, анда Жапаров жылуулук тармактарындагы оңдоо-калыбына келтирүү иштеринин жүрүшү менен таанышты. Мындан сырткары жергиликтүү бийлик органдары жана Өзгөчө кырдаалдар министрлиги менен биргеликте жергиликтүү калкты жылуулук жана ичүүчү суу менен камсыз кылуу боюнча көрүлүп жаткан чаралар тууралуу маалымат алды. Министрлер кабинетинин башчысы суу түтүктөрүндөгү авариянын келип чыгуу жагдайларын, анын ичинде шаардык коммуникациялардын алдыдагы кышка даярдалбай калышынын себептерин тыкыр иликтөөнү тапшырды. Жапаров ошондой эле гуманитардык жардамды чыгарып, аз камсыз болгон үй-бүлөлөргө жардам көрсөтүүнү жана суу жылыткычтарды берүү үчүн үй-бүлөлөрдүн тизмесин түзүүнү тапшырды. Андан соң министрлер кабинетинин башчысы жылуулуксуз калган батирлерди кыдырып, жергиликтүү тургундар менен жолугушту. "Ушул ызгаардуу суукта сиздер кыйын кырдаалга кабылып турасыздар. Сиздер жалгыз эмессиздер. Биз жылуулук жана суу берүүнү тез арада калыбына келтирүүгө болгон күчүбүздү жумшап жатабыз. Кошумча трансформаторлор орнотулуп, суу кезеги менен ар бир үйгө жеткирилип жатат. Кырсыктын келип чыгуу себептери дыкат иликтенет. Прокуратура органдары тарабынан кылмыш иши козголуп, күнөөлүүлөр жоопко тартылат", - деп белгиледи Жапаров. Ошол эле учурда оңдоо иштерине бюджеттен 20 миллион сом бөлүнөрүн кошумчалады. Өзгөчө кырдаалдар министринин орун басары Урматбек Шамырканов жылуулук түтүктөрүнүн 70 пайыздан ашыгынын эскилиги жеткенин билдирди.
Норвегияда 1373 жүргүнчүсү бар круиздик кеме кырсыкка кабылып, куткаруу иштери жүрүп жатат. Бул тууралуу чет элдик басылмалар жазышууда. Кырсык кечээ, 23-мартта болгон. Круиздик кеменин кыймылдаткычы күчтүү толкундардан улам иштебей калган. Экипаж кызматкерлери жээкке окуя тууралуу маалымат жиберип, 4 тик учак менен куткаруу иштери башталган. Кырсыктан улам каза болгондор жок. 17 адам ар кандай жаракаттарды алган. Куткаруу кызматынын жетекчиси Эйнар Кнудсен кеме чөкпөгөнүн жана анын ичиндеги адамдардын өмүрүнө кооптуу эч нерсе жок экенин белгилеген. " Кеме азыр жээктен 5 чакырым алыс жерде турат. Якорлор аны чөктүрбөй кармап турганы менен, толкун болгон учурда чайпалып, ичиндеги эмеректер эки жакка жылып жатат. Жүргүнчүлөрдүн бардыгы кеменин коопсуз тарабына жылдырылган. Куткаруу иштерине бир топ убакыт талап кылынат ", - деп билдирген Кнудсен. Акыркы маалыматттарга ылайык, 1 күн ичинде 463 жүргүнчү куткарылды. Тик учак менен куткаруу иштери көп убакытты талап калганына байланыштуу, бүгүн, 24-мартта кемени жээкке сүйрөп келүү чечими кабыл алынды.
Бүгүн, 16-сентябрга карата дүйнөдө коронавирус инфекциясын жуктуруп алгандардын саны 29 миллион 425 миң 572ге жетти. Анын ичинен 19 миллион 970 миң 967 бейтап айыгып чыкты. Тилекке каршы, 931 миң 454 адам каза болду. Коронавирус эң көп катталган өлкөлөрдүн сап башында АКШ турат. Бул өлкөдө жалпы 6 миллион 603 миң 509 адамдан коронавирус аныкталды. 195 миң 727 адам каза болсо, 2 миллион 495 миң 127 бейтап айыгып чыкты. Экинчи орунда Индия өлкөсү турат. Бул жакта коронавирус инфекциясы 4 миллион 930 миң 236 адамдан аныкталды. 80 миң 776 адам каза болсо, 3 миллион 859 миң 399 бейтап айыкты. Ал эми Бразилия өлкөсү үчүнчү орунда. Бразилияда 4 миллион 345 миң 610 адам вируска кабылган. 132 миң 6 бейтап көз жумса, 3 миллион 798 миң 285 бейтап оорудан сакайды. Жогорудагы маалымат АКШдагы Жон Хопкинс атындагы университеттин сайтынан алынды.
Кыргыз өлкөсүндө CОВІД-19дун индиялык штаммы каттала элек. Бул тууралуу "Профилактикалык медицина" илимий-өндүрүштүк бирикмесинин директору Омор Касымов брифингде билдирди. Анда адис дүйнөдөгү CОВІД-19 боюнча абал жана вирустун жаңы штаммдары жөнүндө айтып берди. Айтымында, адамзат эки жылдан бери САРС-CоВ-2 коронавирусунун жаңы инфекциясынан жана ага өбөлгө болгон буга чейин этибар алынбаган САРС- атипикалык пневмония (2003-жыл) жана МЭРС-CоВ (2012-жыл) инфекцияларынан улам келип чыккан пандемия шартында жашап келе жаткандыгын белгиледи. "Баштапкы "Ухан" вариантынын САРС-CоВ-2 штаммы олуттуу мутацияга учурады. Бүткүл дүйнөлүк саламаттыкты сактоо уюмунун маалыматы боюнча бүгүнкү күндө штаммдарды классификациялоонун бир нече түрлөрү аныкталды: Улуу Британия (альфа), Түштүк Африка (бета), Бразилия (гамма) жана Индия (дельта). Алардын ичинен Индия штаммы эң коркунучтуу болуп саналат". Индиялык штамм дүйнөнүн 90дон ашуун өлкөсүндө жайылган. Инфекция 5-10 секундада (белгилүү штаммдар боюнча 15 мүнөт) пайда болот. Эмдөө алган жана ооруп айыккан адамдарга жугуу коркунучу бар, бирок оору жеңилирээк түрдө өтүп, инкубациялык мезгил 1-3 күндү (мурун 3-7 күн) түзөт. Башка штаммдарга салыштырмалуу вирусту козгогуч организмден 13-15 күндө (мурун 7-9 күн) бөлүнүп чыгат. Клиникалык агым кыйла оор түрдө өтөт, жогорку температура, шакый (баш оору), тамак оорусу, жөтөл, ринит жана башка белгилер байкалат. "Саламаттыкты сактоо министрлигинин Оорулардын алдын алуу жана мамлекеттик санитардык-эпидемиологиялык көзөмөл департаментинин маалыматы боюнча республиканын аймагында индиялык штаммды жуктурган учурлар катталган жок. Өлкөдө вирусту жуктургандардын 85,7 пайызы Улуу Британия жана 14,2 пайызы Түштүк Африка штаммдары .
Камакта отурган Өмүрбек Текебаев Дональд Трамптын жана Уинстон Черчиллдин китептерин алып келип берүүнү суранып, өтүнүч орундалды. Бул тууралуу 3-мартта порталына депутаттын жактоочусу билдирди. Депутатка китептер бүгүн киргизилди. Текебаев СИЗОдогу убактысын аталган инсандардын эмгектерин окуу менен өткөрөт. Эскерте кетсек, "Ата Мекендин" лидери Өмүрбек Текебаевге 25-февралда Башкы прокуратура тарабынан кылмыш иши козголду. Депутат "коррупция", "алдамчылык" беренелери боюнча күнөөлөнүүдө. Орусиялык ишкер "Текебаев 2010-жылы менден 1 миллион доллар алган" деп көрсөтмө берген. Европадан Бишкекке Стамбул аркылуу учуп келген Текебаев 26-февралда "Манас" аэропортунан УКМКнын кызматкерлери тарабынан кармалып, 27-февралда Бишкектин Биринчи Май райондук сотунун чечими менен 2 айга камакка алынган.
Коңшу Казакстандын Костанай облусунда ири өрт кырсыгы катталып, анын аянты 43 миң гектарга жетти. Бул тууралуу Казакстандын жергиликтүү басылмалары жазып чыгышты. Маалыматка ылайык, ө рттү өчүрүүгө 32 техника, 3 учак, 3 өрт өчүрүүчү поезд, 235 адам тартылган. Техникалар сууну 25 чакырым алыстыктагы табигый суу сактагычтан ташып келүүдө. Учурда аталган облуста абанын температурасы +38 градуска жетти.
"Сосновка" көзөмөл-өткөрүү постунда жайкы дөңгөлөктүү унаалар артка кайтарылат. Бул тууралуу 'ге Чүй облустук жол кыймылынын коопсуздугун камсыздоо башкармалыгынын басма сөз кызматы кабарлады. " Кыш мезгили жакындаганына байланыштуу жол кырсыктарын алдын алуу максатында "Сосновка" постунда автоунаалар үчүн көзөмөл орнотулат. Ар бир унаанын дөңгөлөгү кышкыга алмашкан болушу керек же дөңгөлөккө байлоочу чынжыр болушу шарт. Мындай талаптарга жооп бербеген автоунаалар артка кайтарылат ", - деди басма сөз катчылыгы.
Өкмөт башчы Мухаммедкалый Абылгазиев парламентте отчёт берип жатып тышкы карыздан кутулуу үчүн коррупциялык иштерден өндүрүлгөн жана мамлекетке жардам берүүнү каалагандар үчүн атайын эсеп ачыла турганын билдирген. Бул боюнча коомчулукка ар кандай пикирде талкуу жаралууда.  порталы тышкы карызды төлөө үчүн элден акча чогултуу туурабы деген собол салды. САРЫБАЕВ: "Эсеп ачуу менен элден акча чогултуу – абсурд" Экономика илимдеринин доктору Айылчы Сарыбаевдин айтымында, өкмөттүн элден каражат чогултуу үчүн атайын эсеп ачуу максаты жеткен жаңылыштык. "Өкмөттү дурустап башкара албай коррупцияга батырып, сырткы карызды өстүрүп алып, аны кайра эсеп ачуу менен элден чогултуу – абсурд. Эмне үчүн чоңдор жеп алган акчаны эл төлөшү керек. Эл ансыз деле салык төлөп жатат. Ал эми аткаминерлердин жеген-ичкенин кайра алып, атайын эсепке котортуп, өлкө казынасына төктүрүүнү колдойм. Элден акча чогултуу болбогон нерсе", - деди Сарыбаев. ЖУМАЛИЕВА: "Эң туура жол - мамлекеттен акча жегендерди таап, кайра төктүрүү" Жарандык активист Акбалык Жумалиева тышкы карызды элдин эсебинен төлөө айла кеткендеги иш дейт. "Мен жалпылап алганда мамлекеттин тышкы карызын жарандардын акча чогултуп төлөө демилгесин туура эле кабыл алдым. Бул идея качан көтөрүлөт деп күтүп жүргөм. Эл буга чейин да бир нече каржылык маселелерди чечип келген. Дача-СУ, оор дартка чалдыккандардын операцияларына акча чогултуп эле келе жатканбыз. Анан эле ошол каражатты мамлекетке чогултууга кантип болбосун. Демилге туура көтөрүлдү. Айрымдар "эмне үчүн чоңдор жесе эл төлөшү керек" деп сындап жатат. Ал да туура. Бирок мындай учурда четте карап турбаш керек. 2019-жылдан баштап Кытайдан алган карыздарыбызды төлөп баштайт экенбиз. Тажикстандын жерин алып койгондой биздин жерге көз артпайт деп ким кепилдик берет? Элибиз бийликтегилер кандай келишим менен карыз алганын да так билбейт. Албетте, тышкы карызды эл эсебинен төлөө айла кеткендин иши деп ойлойм. Эң туура жол - жегендерди таап, камакка отургузуп, акчаны кайра төктүрүү", - деди Жумалиева. АБДЫРАХМАНОВ: "Элден акча чогултуу абийирге каршы келет" Экс-депутат Өмүрбек Абдырахманов элден акча чогултуу абийирге каршы келет, өлкөдө кандайдыр бир оор абал жаралса, анда акча чогултса болот деген пикирде. "Атайын эсеп ачып элден акча чогултуу адептүүлүккө жатпайт. Өздөрү бардык жерде, мектептен тартып сотторго чейин коррупциялаштырып, салыктан түшкөн акчанын баарын уурдап, анан кайра элден чогултуусу абийирге туура келбейт. Эгер өлкөдө кризис болуп же кандайдыр бир оор абал жаралса, анда элден чогултса болот. Ошондуктан мен бул нерсени колдой албайм. Бийликке жагынам дегендер которо беришет" , - деди Абдырахманов. САБИРОВ: "Элден чогултулуп жаткан каражат ачык болушу керек" "Республика-Ата Журт" фракциясынан депутат Максат Сабиров бул өкмөт көтөрүп чыккан демилге эмес экенин айтты. "Демилгени жаштар көтөрүп чыкты. Эгерде туура түзүлүп, туура колдонулса, бул жакшы нерсе. Учурда мамлекетибиз кедей болгону менен, элибиздин колунда бар болуп жатат. Элден каражат чогултулуп эстеликтер, жолдор курулууда. Сырттан келген инвесторлор мечит салып жатышат. Туура иш жүрсө жакшы болот. Акчаны чогултуп, жеп салсак, анда Кыргыз мамлекетинин аброю төмөндөйт. Элден чогулган акча боюнча мамлекет отчёт бере албай кыйналат. Ошондуктан чогулган, жумшалган акча ачык болуусу шарт" , - деди Сабиров. РАЙЫМКУЛОВ: "Карыздардан кутулуу үчүн элден акча жыйноо туура эмес" Депутат Бактыбек Райымкуловдун пикиринде, тышкы карыздан кутулуу үчүн алгач өлкөнүн экономикасын көтөрүү керек. "Буга чейин активдүү жарандар, жаштар тышкы карызды каражат чогултуп төлөө демилгесин көтөрүп чыккан. Жакында эле премьер-министр да Жогорку Кеңеште отчёт берип жатып ушул демилгени айтып өттү. Акыркы учурларда коррупция боюнча бир нече адамдар кармалды. Чынында эле мамлекеттин акчасын ичип-жегендер болсо ошолор акчаны кайтарышы керек. Ошолор аркылуу карыздарды төлөгөн оң. Бирок элден акча жыйноо туура эмес. Ал эми капчыктуу жарандар болсо, бул демилгеге көмөктөшсө болот. Карыздардан кутулуу үчүн мамлекеттин экономикасы жогорулашы керек. Ал үчүн туруктуу өкмөт иштеши шарт" , - деди Райымкулов. ОРОЗОВА: "Элдин бийликке болгон ишенимин күчөтүп, андан соң атайын эсеп ачылганы туура болот" КСДП фракциясынан депутат Карамат Орозова мамлекет жарды болгону менен эл бай экенин белгиледи. "Бай адамдар кайрымдуулук кылсын деген ой менен эсеп ачылып жатат. Бирок мамлекет кызматкерлерине кылмыш иш козголушу жалпы карапайым калктын бийлик адамдарына болгон ишеничин жок кылууда. Социалдык түйүндөрдө "кызматтагы адамдар жесе биз төлөйбүзбү" деген пикирлер жаралууда. Ошондуктан элдин бийликке болгон ишенимин күчөтүү зарыл. Элибиз ары кайрымдуу, ары мекенчил. Ыктыярдуу болуп эсеп ачылса туура эле болот" , - деди Орозова. ТИЛЛАЕВ: "Карыздан кутулуу үчүн атайын эсеп ачуу - бул популисттик кадам" "Республика-Ата Журт" фракциясынан депутат Таабалды Тиллаевдин пикиринде, карыздан кутулууну каалаган жарандар жекече эле жардам көрсөтсө туура болот. "Бул маселе алгачкы жолу көтөрүлгөн жок. Буга чейин да айтылып, бирок ишке ашпай келген. Мамлекеттин карызынын көлөмү жана андан кантип кутулуу керектиги аныкталган. Ал эми аны элден акча чогултуп төлөө - бул популисттик эле кадам. Эгер каалоочулар болсо, түздөн-түз эле тийиштүү мамлекеттик мекемеге берсе болот. Сырттан карыз алып жатканда бийлик качан, канча сомдон кайтаруу керектигин тактап, аныктап туруп алган.
Кыргыз Республикасынын аймагында жардырууну уюштурууну көздөгөн жаран кармалды. Бул тууралуу УКМКнын маалымат кызматы билдирди. Маалыматка караганда, УКМК тарабынан эл аралык террордук уюмдун мүчөлөрүнүн аймагына террордук акцияларды даярдоо максатында кирүү каналдарына бөгөт коюу боюнча өткөрүлүп жаткан террорчулукка каршы иш-чаралардын алкагында, эл аралык уюмдардын лагеринде атайын даярдыктан өткөн С.Ж. аттуу Кыргыз мамлекетинин жараны колго түшүрүлгөн. Кармалган жаран эл аралык террордук уюмдун башчыларынын тапшырмасы боюнча колго жасалган жардыруу түзүмдөрдү пайдалануу менен жардырууну максат кылганы аныкталган. Кармалган жаранга террордук актыны даярдоо, чет мамлекеттин аймагында куралдуу кагылыштарга же согуштук аракеттерине катышуусу жана экстремисттик материалдарды сатып алуу, даярдоо, жайылтуу, сактоо, ташуу жана жиберүү, ошондой эле экстремисттик же террористтик уюмдардын символдорун же атрибуттарын атайылап колдонуу беренелери боюнча кылмыш иши козголду.
"Манас" кинотеатры Чоң залда "Алита: Боевой ангел" тасмасы. 09:10, 11:30, 15:40. "Апамды издеп-2" тасмасы. Көк залда "Апамды издеп-2" тасмасы. 10:00, 11:50, 13:40, 15:30, 17:20, 19:10, 21:00, 22:50. Жашыл залда "Лего фильм 2" тасмасы. "Алита: Боевой ангел" тасмасы. 18:50, 21:20. "Снегоуборщик" тасмасы 23:50 Кызыл залда "Жетикс" тасмасы. 10:20, 14:10, 18:00. "Такебай" тасмасы. 12:00, 16:00, 19:50, 21:50, 23:50. Ретро залда "Апамды издеп-2" тасмасы. 11:00, 12:50, 14:40, 16:30, 18:20, 22:00, 23:50. "Жетикс" тасмасы. 20:10. Айтыш залында "Ванчопа" тасмасы. 10:40, 12:20, 14:00, 15:40, 17:20, 19:00, 20:40, 22:10, 23:40.
Ош шаарында милициянын подполковниги Таирбек Уларовдун өлүмүнө шектелген жаран убактылуу кармоочу жайга киргизилди. Бул тууралуу бүгүн, 27-мартта Ош шаардык ички иштер башкармалыгынан билдиришти. Маалыматка караганда кылмышка шектүү катары 4 адам кармалган. Алардын ичинен 1972-жылы туулган Д.Ш. (үй-бүлө башчысы) кылмышка өзү гана барганын айтып, жактоочусунун катышуусунда күнөөсүн толугу менен мойнуна алган. Кылмышка шектүүнүн айтымында, Таирбек Уларовдун иштеген жери аялы иштеген дүкөнгө жакын жайгашкан. Ал дүкөнгө көп келчү. Өз көрсөтмөсүндө төмөндөгүлөрдү билдирген: " 21-март күнү айылыбызда сүмөлөк кайнатылып, коңшулар менен отурганбыз. Анан аялымдын телефонуна Таирбек чалып, аны чакырды. "Эмне үчүн чакырып жатат?" деп сурасам, аялым "карызын берет экен" деди. Артынан 20 минутадан кийин барсам, экөө сүйлөшүп турушуптур. Мен азыраак ичимдик ичкен элем. Таирбек кызуу болчу. Экөөбүз айтыша кеттик. Анан ал "эркекче сүйлөшөлү" деди. Экөөбүз Учар тарапка, канал боюна бардык. Ал дагы намысыма тийген ачуу сөздөрдү айтты. Мен ачуумду токтото албай аны колумдагы балдак менен башка бир чаап жибердим. Футбол ойноп, бутумду кокустатып алгандыктан убактылуу балдак таянып жүргөм. Мен коркуп кетип, колума тийген миздүү таш менен дагы бир нече ирет башка чаап жибердим. Ал жыгылып калды. Бирок сөгүнүп жаткан. Мен аны арткы орундукка чалкасынан жаткырып, унаасынын эшиктерин бекиттим. Анан кан болгон ташты жана унаанын ачкычын сууга ыргытып жиберип, өзүмдүн унаамды айдап, сүмөлөк болуп жаткан жерге келдим. Туугандарыма болсо "Таирбек үйүнө кетти" деп койгом. Окуя кызганычтан, кызуу кандуулукка алдыргандан болду, өлтүргүм келген эмес эле ". Ал эми Ош ШИИБи: " Кылмышка шектүү Д.Шнын бул көрсөтмөсү дагы терең иликтенет, анын бул кылмышка өзүнүн гана катыштыгы болгондугу текшерилет. Маалым болгондой, кылмышка шектүү адам маркумдун оор жаракатына карабастан жардам көрсөткөн эмес. Ал мурда, 2008-жылы соттолгондугу жана Бишкек шаардык ички иштер башкы башкармалыгы тарабынан издөөдө жүргөндүгү аныкталды. Эч жерде иштебейт. Бул өзгөчө оор кылмыштын бети Ош шаардык ички иштер башкармалыгынын кызматкерлеринин тынымсыз жүргүзгөн оперативдүү иликтөө, издөө иштеринин натыйжасында изи сууй электе 24-мартта ачылд ы", - деп билдирди. Эскерте кетсек, 23-март күнү саат 15.30 чамасында Ош шаарына караштуу Учар айылынын канал бойлой кеткен Набережная көчөсүндө токтоп турган көк түстөгү Мицубиси үлгүсүндөгү унаанын ичинен 1973-жылы туулган Таирбек Уларовдун жансыз денеси табылган.
Москвадагы Кыргыз жараны медициналык кароодон өтүп, манжа издерин каттоо үчүн кезек күткөндөрдүн жоон тобун видеого тартып, социалдык тармакка жарыялады. Андан мигранттардын "Сахарово" көп функционалдуу миграциялык борборунда кезек күтүп турганын көрүүгө болот. Тышкы иштер министрлиги аталган миграциялык борбордо ЕАЭБге мүчө мамлекеттердин жарандары, анын ичинде Кыргыз жарандары үчүн өзүнчө "2А" коридору иштеп жатканын билдирет. "Кыргыз жарандары комплекстин ичинде баштапкы этапта өзүнчө бөлмөдө тейленет (секторлор арасында өтүү үчүн электрондук браслет алуу, керектүү арыздарды жана бланктарды толтуруу). Ошол эле учурда медициналык кароодон өткөрүү, манжа изин каттоо жана сүрөткө тартуу бирдиктүү сектордо жүргүзүлөт. Ал жерде техникалык себептерден улам ЕАЭБ, анын ичинде кыргыздар үчүн өзүнчө кароо уюштуруу мүмкүнчүлүгү жок. Узун кезектер маал-маалы менен болуп жатат. Тагыраагы, медициналык текшерүү этабында адамдардын агымы көбөйгөндө жана техникалык мүчүлүштүктөр учурунда пайда болууда. Ушул жылдын 26-февралында техникалык мүчүлүштүктөр болуп, ага байланыштуу жарандардын чоң кезектери орун алган. Бул маалымат социалдык тармактарда ар дайым болуп турчу чоң кезек катары таратылган. "Сахарово" миграциялык борборунун маалыматы боюнча, узун кезектер жалпы комплекстин сырткы кире беришинде орун алууда. Ал жакка Кыргыз жарандары өзүнчө "2А" кире бериштен киришет. Күнүнө 500гө жакын Кыргыз жараны тейленип жатат, орточо күтүү убактысы 3 саат, элдин агымы көбөйгөн убакта 6 саатка чейин созулат.
Бүгүн, 4-июлда Бишкек шаарында Патрулдук милиция кызматкерлери, Салык кызматынын адистери Бишкек мэриясынын Транспорт башкармалыгынын кызматкерлери менен бирге коомдук транспорттун айдоочуларынын жол эрежелерин сактоо боюнча рейдге чыгышты. Иш-чаранын жүрүшүндө Патрулдук милиция кызматкерлери мыйзам бузган 10 чакты маршруттук таксилерин токтотуп, текшерүү иштерин жүргүзүштү. Көбүнө протокол түзүлүп, убактылуу айдоочу күбөлүктөр берилди. Ал эми бир маршруттук такси "Жол барагы" жок болгондуктан айып жайга токтотулду. “ Жол барагы” бул техникалык жана медициналык текшерүүдөн өткөндүгүн тастыктай турган иш кагаз. Ал бардык айдоочуларга ай сайын берилет. Андай кагазы жок болгон учурда айдоочуга айып салынат. Айыптын баасы 3000 сомду түзөт”, - дейт Патрулдук милициянын кызматкери Айбек Жамагулов . Бишкек шаарынын мэриясынын транспорт башкармалыгынын башчысынын милдетин аткаруучусу Нурлан Атаканов борбор калаада жүргүнчү ташуучу 41 ишкана бар экенин маалымдап, күн сайын шаардыктарды тейлөөгө 2700 маршруттук такси чыга турганын кошумчалады. “Бул иш-чара коомдук транспорттордун катышуусундагы жол кырсыктарын, мыйзам бузуулардын санын азайтуу үчүн жана коомчулукта айтылып келген маселелерди чечүү үчүн уюштурулган.
1875-жылы 14-июлда Өзгөн аймагында Кокон хандыгына каршы көтөрүлүш чыккан. Көтөрүлүшкө мында жашаган кыргыздар менен өзбектер тартылып, алар хандык тарабынан киргизилген суу салыгына макул эместигин билдиришкен. Кокон хандыгына каршы башталган көтөрүлүшкө кыргыздар активдүү катышып, алар анын негизги кыймылдаткыч күчү болуп беришкен. Анын башкы себеби хандык 1874-жылкы көтөрүлүшкө кыргыздар катышкандыгы үчүн аларга кошумча салык киргизген жана ал калктын турмушун оордотуп, жакырчылык запкысын күчөткөн.
Кант шаарында мектеп окуучусунун өлүмүнө шектүү кармалды. Бул тууралуу Чүй ОИИБинин басма сөз кызматы билдирди. Маалыматка ылайык, 19-апрелде Канттагы курулуп жаткан үйлөрдүн биринде окуучунун жансыз денеси табылган. Бул факт боюнча кылмыш иши козголуп, ыкчам иликтөө иштеринин жүрүшүндө 2001-жылы туулган өспүрүм кармалды. Ал тергөө бүткүчө жашы жете электер үчүн абакка отургузулду. Алдын ала маалыматтар боюнча, 17-апрелде мектеп окуучусу классташы менен мушташып кеткен. 2 күндөн кийин курулуп жаткан үйдүн ээси жансыз денени таап, милицияга кайрылган.
Ош шаарынын мэри Таалайбек Сарыбашов Ош шаардык кеңешинин депутаттарын кайра шайлоодо өзүнүн тандоосун жасады. Бул тууралуу Ош шаардык мэриясынан билдиришти. Маалыматка ылайык, Ош шаарындагы шайлоо тилкелери саат 08:00дө ачылган. Ош шаарынын мэри Таалайбек Сарыбашов саат 09:11де №5555 шайлоо тилкесинде добуш берди. "Бүгүнкү күндө Ош шаарындагы 78 шайлоо тилкесинин бардыгында активдүү добуш берүү жүрүп жатат. Шайлоону таза жана ачык өткөрүү үчүн муниципалитет тарабынан бардык шарттар түзүлгөн. Тиешелүү санитардык ченемдерди жана эрежелерди сактоого өзгөчө көңүл бурулат. А р бир шайлоочуга бет кап жана кол каптар берилип, тилкелер тынымсыз дезинфекцияланып турат. Бардык шайлоо тилкелери керектүү шаймандар менен камсыздалган.
Орусиянын коргоо министри Сергей Шойгу биринчи жолу ЧВК "Вагнердин" козголоңу боюнча пикирин билдирди. Бул тууралуу орусиялык басылмалар жазды. Маалыматка ылайык, министр Шойгу кеңешмеде сөз сүйлөп жатып, 23-25-июнда болуп өткөн өлкөдөгү абалды жөнгө салуу аракеттерине токтолгон. Анда ал "Вагнер" козголоңчуларынын планы ишке ашпай калганын, куралдуу күчтөрдүн өздүк курамы бул багытта берген антына бекем туруп, аскердик милдетин так аткарганын белгилеген. "Козголоң аскер топторунун иш-аракеттерине эч кандай таасирин тийгизе алган жок. Жоокерлерибиз алдына коюлган милдеттерди тайманбастан, эр жүрөктүүлүк менен аткарышты. Өздүк курамга ак ниет кызматы үчүн ыраазычылык билдирем" , - деген ал. Эске салсак, 24-июнда "Вагнер" жеке менчик компаниясынын лидери Евгений Пригожин орус күчтөрүн абадан сокку урду деп айыптап, Ростов-на-Донудан Москвага жүрүш жасаган.
"Бүгүнкү кырдаалды адистер абал турукташа баштады, ооруканаларга, стационарларга кайрылгандардын саны азаюуда деп маалымат берип жатышат. Бул албетте, жакшы жышаан. Бирок мындай шашылыш баа берүүгө дагы эрте" , - деп бүгүн, 1-августта президент Сооронбай Жээнбеков Коомдук телерадиоберүү корпорациясынын «Биринчи радиосуна» берген кезектеги маегинде. Мамлекет башчысы дүйнөдө коронавирус инфекциясына байланыштуу абал да бир кылка калыпка келе электигин белгиледи. "Өзүңүздөр көрүп жатасыздар, окуп-көрүп жатасыздар. Пандемия токтоп калды, азайды деп карантинди алган өлкөлөрдө дагы, өнүккөн өлкөлөрдө дагы бул илдет кайрадан башталып атат. Ошондуктан бекем тартипти унутпайлы. Негизги көңүл дары-дармек менен камсыздоо, ооруканаларыбызды кышка даярдоо, жаңы ооруканаларды куруу, эскилерин жаңы талапка ылайык өзгөртүү иштерин жүргүзүп жатабыз. Азыр мына ушул иштерди катуу көзөмөлгө алдык, өкмөт бул багытта иштеп жатат", - деп белгиледи мамлекет башчысы. Президент кырдаалды мамлекеттик органдар менен өкмөт гана оңдой албастыгын баса белгиледи. "Ар бирибиз жарандык жоопкерчиликти катуу кармасак, бул илдетти буюрса жеңебиз" , - деп кошумчалады Сооронбай Жээнбеков. Мамлекет башчысы коронавирус инфекциясынан кайтыш болгондордун үй-бүлөлөрүнө жана жакындарына дагы бир ирет терең кайгыруу менен көңүл айтты. "30-июнь Улуттук аза күтүү күнү деп жарыяланып, бул илдеттен каза болгон мекендештерибизди эскердик, аларга арнап куран окудук. Бул илдет ар бир Кыргыз жаранынын тынч жашоосуна бүлүк салды. Көптөгөн мекендештерибиз аза кайгысын тартышты. Мен дагы чогуу иштеген, жакшы тааныган замандаштарымды, жакындарымды жоготтум. Баарыбыздын тагдырыбыз бир болуп турат.
Коронавирус аныкталган жарандардын ичинде айдоочу дагы бар. Ал Өзгөндөн келген дейт саламаттыкты сактоо министринин орун басары Нурболот Үсөнбаев . Айтымында, сутка ичинде вирус жуктуруп алганы тастыкталган жарандар оорулуулар менен байланышта болгондор. "Биз байланышта болгондорду аныктап, аларды табуунун үстүндө иштеп жатабыз. Бүгүнкү күнгө карата ооруну жуктуруп алган бейтаптардын арасында айдоочу да бар. Ал дагы бир киши менен Өзгөндөн келген.
Кыргыз Республикасынын Өкмөтүнүн Чүй облусундагы ыйгарым укуктуу өкүлүнүн 18-апрелдеги буйругу менен аталган облуста “Өзгөчө кырдаал” режими жарыяланды. Бул тууралуу бүгүн, 19-апрелде Өзгөчө кырдаалдар министрлигинен билдиришти. Чүй облусунда жамгырдын катуу жаагандыгына байланыштуу Ысык-Ата, Москва райондорундагы бир нече айылдардагы үйлөрдү, курулуштарды, унаа жолдорду, айдоо аянттарын суу каптаган. Суу каптаган жерлерди тазалоо, суу каптоо коркунучун жоюу иштери улантылууда. Ошондой эле суу каналдарынын жээктерин бекемдөө жана нугун тазалоо иштери жүргүзүлдү. "Чүйдө суу каптоону жоюуга 8 даана инженердик техника (4 экскаватор, 1 грейдер, 2 жүктөөчү унаа, 1 самосвал) тартылды.
Мамлекеттик каттоо кызматынын алдындагы "Инфоком" мамлекеттик ишканасы кечээ 6 сааттын ичинде 780 миң сомго энчилүү мамлекеттик унаа номурларын сатты. Бул тууралуу аталган ишкананын басма сөз кызматынан билдиришти. Билдирүүгө ылайык, кечээ, 11-ноябрь күнү саат 11:11ден 17:11ге чейин энчилүү мамлекеттик номурлар номэр.срс.кг сайтындагы онлайн-аукцион аркылуу жалпы 45 номер 780 миң сомго сатылган. Андан түшкөн каражаттын 91 пайызы мамлекеттик бюджетке которулат. "Биз кечээ сайттын жаңы рейтингин чыгардык. Эми унаа сүйүүчүлөр АВА, ООО деген сыяктуу өздөрүнө ылайыктуу тамгаларды тандаса болот. Кээ бир тыюу салынган тамгалар да бар. Алар туура эмес сөздөр болуп калышы мүмкүн, ошондуктан аларды тандаганга болбойт. ОРА, БАО деген тамгаларды тандаса болот. Кечээ 6 сааттын ичинде аукциондо 45 номер 780 миң сомго сатылды. Азыркы учурда 2 миллион 604 миң сомго 158 номер энчиленди. Алардын ичинен 79 номер 365 миң сомго сатылды. Андан тышкары энчилегени 287 номер болсо, бардык сумма 13 миллион 802 миң сомго жалпы аукцион белгиленди. Комбинациянын баасы 230 тамга болсо, мисалы, РРР же ООО тамгасы алар 30 миң сом болот. Эгер тамгалар ар кандай болсо, (мисалы, АВА деген сыяктуу) аларга көрсөтүлгөн сумма 12 миң сом болот. Унаа сүйүүчүлөр эми кезек күтпөстөн өздөрүнө ылайыктуу номерлерди ала алышат" , - деди мекеменин директору Рыскулбек Осмоналиев .
Токтогул суу сактагычында суунун агып киргенинен чыкканы көп болууда. Бул тууралуу "Электр станциялары" ачык акционердик коомунун басма сөз кызматынан кабарлады. "Бүгүн, 11-октябрга карата Токтогул суу сактагычындагы суунун көлөмү 12 миллиард 285 миллион метр кубду түздү. Суунун орточо күндүк агып кириши секундасына 271 метр куб, агып чыгышы 323 метр кубду түзүүдө", - деп билдиришти мекемеден.
Жогорку Кеңеште 30-январда КТРКнын Байкоочу кеңешинин курамын бекитүү жөнүндө маселе каралды. Биринчи добуш берүүнүн жыйынтыгында Чынар Капарова көп добуш алды. Жыйынга бир талапкер келбегени үчүн ага добуш берилбегенин вице-спикер Аида Касымалиева токтом кабыл алынгандан кийин гана депутаттарга айтты. Бир нече депутаттар муну менен регламент бузулганын айтып чыгышты. Кийин биринчи добуш берүүнүн жыйынтыгы жокко чыгарылып, депутаттар кайрадан добуш беришти. Бирок жыйынтыгында Атыркүл Сарыбаева КТРКнын Байкоочу кеңешинин курамына мүчө болуп шайланды. Буга байланыштуу порталынын "Кечээ Жогорку Кеңеш КТРКнын Байкоочу кеңеши боюнча өзүнүн чечимин бир нече саатта кайра өзгөрттү. КТРКнын Байкоочу кеңешинин мүчөсүн шайлоодогу бул окуя Жогорку Кеңештин кадырына кандай таасир этти?" деген соболуна коомдук ишмер Абды Сатаров жооп берди. Ал эгер депутаттар келбей калган кесиптешинин ордуна добуш берип коёлу дешсе, бул маселе жаралмак эместигин айтты. “Кандай таасир эткенин билбейм. Бирок Байкоочу кеңештин мүчөсүн шайлашты, добуш беришти. Мыйзам боюнча туура эле кетишти. Бирок кайра чечимин жокко чыгарышты. Биринчи добуш берилгенде эле баары мыйзам чегинде болгон, ошол бойдон калууга тийиш болчу. Анан бир киши келбей калганы үчүн баарын жокко чыгаруу туура эмес. Эгер депутаттар келбей калган кесиптешинин ордуна добуш берип коёлу дешсе, бул маселе жаралбайт болчу. Бирок бир эле маселе боюнча экинчи жолу шайлашканы башка ойлорго түртөт. Албетте, мындай кадам мыйзамдуулуктун бузулушуна, ишенбөөчүлүккө алып келиши мүмкүн. Бул нерсени осол катары кабыл алдым. Кандай болгон күндө да депутаттардын ыйманында жана абийиринде", - деди Сатаров.
31-майдан тарта Чүй облусунун Сокулук жана Аламүдүн райондорунун тургундары үчүн "Мектепке балдарды электрондук каттоо" автоматташтырылган маалыматтык системасы аркылуу балдарын микроучастоктон тышкары Бишкек шаарынын мектептерине каттоо мүмкүнчүлүгү берилди. Бул тууралуу Билим берүү жана илим министрлигинен билдиришти. " Арыз берүүчү – баланын ата-энеси / мыйзамдуу өкүлү 15-августка чейинки мезгилде мамлекеттик жана муниципалдык жалпы билим берүү уюмдарындагы 1-класстан орун алуу үчүн ошол мектептеги окутуу тилин эске алуу менен онлайн режимде www.мэктэп.эду.гов.кг сайтындагы "Мектепке балдарды электрондук каттоо" автоматташтырылган маалыматтык системасына мектеп курагына жеткен (6-7 жана андан жогору жаштагы) баласын каттоого милдеттүү ", - деп жазылат маалыматта.
Бишкек шаарындагы Бэта Сторэс 2 соода борборунда өрт чыкты. Мындай видео социалдык тармактарга тарады. Өрт соода борбордун 1-кабатында чыгып, имаратты түтүн каптаган. Өз кезегинде өзгөчө кырдаалдар министрлиги маалыматты тактады. Министрликтин билдиришинче өрт тууралуу маалымат түшөрү менен жерине бир бөлүм чыгып кеткен. Бирок өрт өчүрүүчүлөр жеткиче адамдар өрттү өчүрүшкөн.
Белгилүү аргентиналык футболчу Серхио Агуэро расмий түрдө карьерасын жыйынтыктады. Бул тууралуу ал атайын уюштурулган маалымат жыйында билдиргенин чет элдик спорт басылмалары жазып чыгышты. Футболчу мындай чечимди ден соолугуна байланыштуу кабыл алган. Тагыраагы буга жүрөк оорусу себеп болгон. "Ден соолук биринчи орунда. Дарыгерлер мага футболду токтотууну сунушташты. Ошондуктан мен "Барселонадан" жана биротоло профессионалдуу футболдон кетип жатам", - деп билдирген футболчу маалымат жыйында. Ошондой эле ал бир топко чейин көз жашын тыя албай ыйлаганы кабарланды. Эске салсак, Серхио Агуэро акыркы жолу талаа үстүнө 30-октябрда "Алавес" клубу менен болгон оюнда чыккан. Бирок жүрөгүндөгү көйгөйдөн улам беттешти жыйынтыктай албай, алгачкы бөлүктө эле ордун башкага алмаштырып, оюнду токтотууга мажбур болгон. Футболчу учурда 33 жашта. Ал футболдук карьерасында "Индепендьенте", "Атлетико Мадрид" жана "Манчестер Сити" клубдарында, ошондой эле Аргентинанын улуттук курама командасында оюн алып барып келген.
Бишкек шаарында жашаган 12 жаштагы Элнур Калыбаев сууда сүзгөндү жакшы көрөт. Жакында эле чуркоо боюнча марафонго катышты. Велосипед тепкенди үйрөнүүнү кыялданып, азыр велосипед сатып алуу үчүн акча чогултуп жатат. Башкалардан айырмасы - ага мээнин өрчүүсүнүн кечеңдеши деген диагноз коюлган. Өзгөчө баланын жашоосуна спортту алып келип, анын жетишкендиктерине сыймыктанган Анара Баялиева келечек пландары менен бөлүштү. Келечекте паралимпиадалык оюндарга катышабыз деген эне ден соолугунун мүмкүнчүлүгү чектелген балдардын ата-энелерине кеп-кеңешин айтып өттү. - Уулуңуз спорт дүйнөсүнө киргенине канча болду? - Сууда сүзүү менен жигердүү алектенгенине 4 жыл болду. Ал эми балдар арасындагы чуркоо боюнча мелдештерге катышканына 1 жыл болду. Менин колумду кармап чуркайт. Башка балдар ушундай чоң бала дагы жыгылып кетерин түшүнүшпөйт да. Ансыз деле чоңоюп жатканда көп жолу жыгылып, чекесинен, тизесинен жаракат алган. Жакында чуркоо боюнча күзгү марафонго катыштык. Медаль, сыйлыктарды алуу үчүн эми кийинки чуркоо боюнча мелдешти чыдамсыздык менен күтө баштады. Анын азыр 5 медалы бар. - Паралимпиадалык оюндарга катышуу ниетиңиздер бар экен. Машыктыруучуңуздар барбы? - Азыр машыктыруучубуз жок. Сууда сүзүүнү үйрөткөн машыктыруучусу Орусияга көчүп кетти. Башкаларга баргысы келбейт. Мындай балдар бир адамга көнүп калса, башка адамга көнүшү кыйын болот. Бизди заманбап айкалышкан беш спорттун түрү менен машыгууга чакырышты, бирок мен алыска баруудан баш тарттым. Анан баламдын мээси да жетиштүү өрчүй элек деп ойлойм. Азыр 12 жашта болгону менен, өзү 4 жаштагы баладай. - Спорт менен алектенсе кумир туткан спортчусу болсо керек. - Кумир дегенди азырынча түшүнө элек го, апа - ал үчүн бардык нерсе. - Балаңыз эмне менен алектенгенди жакшы көрөт? - Компьютерде отуруу - анын сүйүктүү иши. Интернетсиз жашоо жок (күлүп). Компьютерден алыстатуу үчүн короого сейилдөөгө чыгабыз. - Кыйынчылыктар дагы аз эместир... - Кыйынчылыктар миллиондоп саналат. Мисалы, жөлөк пулга гана жашоо реалдуу эмес. 4 миң сом эмнеге жетет? Бассейндин абонементин төлөөгө, витаминдерди сатып алууга жетет. "Жүз сомуң болгончо жүз досуң болсун" дегендей менин досторум көп. Ден соолугунун мүмкүнчүлүгү чектелген балдарды караган энелерге акча төлөнүп баштайт деп үмүт кылабыз. Кичине болсо да жеңил болмок. Анткени менин 20 жаштагы кызым студент, окуудан кийин иштейт. Дагы бир уулум 15 жашта, ал мектеп окуучусу. Баланы атайын мектепке берүү абдан кыйын. Ал жакта бир жыл окутушат. Эгер жыйынтык болбосо окуудан чыгарып салышат. Бизди дээрлик 4 жолу окуудан чыгарып салышты окшойт. Депутаттарга, министрге кайрылып отуруп араң 4 жыл окудук. "Баланы реабилитациялык борборго таштап кетиңиз" дешкенде кыжырым келген. Мен турганда баламды эч кимге бербейм, эч кимге кор кылбайм. - Өзгөчө балдардын ата-энелерине кандай кеңеш берет элеңиз? - Ден соолугунун мүмкүнчүлүгү чектелген балдардын ата-энелерине кайрылып, үйдө отурбастан балдарды ар кандай иш-чараларга катыштырып, спорт менен машыктырууга чакырат элем. Ата-энелерге эч качан башыңарды жерге салбагыла, балам ушундай төрөлдү деп кайгырбагыла, аларды урушуп жазалабагыла деп айтар элем. Андан көрө бир агым менен жүрүп, ар бир күндөн ырахат алгыла. Мен спортту жакшы көрөм. Бирок убактымдын баарын спортко арнай албайм. Сууда сүзүү, веложарыш жана чуркоого катышканымды көргөн 3 балам үлгү алат. Кенже уулум өзгөчө бала. Дайыма жанымда жүрөт. Ага оор болсо дагы мага окшоп чуркагысы келет. Эч кимге эч нерсе оңой болбойт да. Келечекте өзгөчө балдар үчүн бала бакча ачкым келет. Башка ата-энелерге иштөөгө мүмкүнчүлүк дагы болмок. Көп энелер балдарын кимге таштай турганын билбей үйдө отурушат эмеспи. Учурда эне-баланын капчыгында 50гө чукул медаль бар.
Балдар укугу боюнча ыйгарым укуктуу өкүл Асел Чынбаева 14-ноябрда Саламаттыкты сактоо министрлигинин өкүлдөрү менен биргеликте Бишкек шаарындагы мектептердин биринде өспүрүм кыздарды адамдын папиллома вирусуна (АПВ) каршы эмдөө иштерине старт берди. Бул тууралуу президенттик администрациядан билдиришти. "Саламаттыкты сактоо министрлигинин буйругу менен бекитилген Кыргыз Республикасынын профилактикалык эмдөө календарына ылайык, 2022-жылдын ноябрь айына карата мектеп окуучуларын эмдөө программасынын алкагында 11 жаштагы кыздарды адамдын папиллома вирусуна каршы эмдөө иштери башталды. Эмдөө өлкө мектептеринин медициналык пункттарында бекер жүргүзүлөт. 2022/2023-окуу жылында 11 жаштагы кыздардан тышкары 12-14 жаштагы кыздар да АПВ каршы вакцинасы менен эмделет. Вакцина 6 айлык интервал менен эки жолу жасалат (эгерде биринчи доза ноябрда берилсе, экинчи доза май айында)", - деп жазылат маалыматта. Өспүрүм кыздарды пландуу эмдөө келечекте жыл сайын 600дөн ашык оорунун жана жатын моюнчасынын рагына кабылган 300гө жакын өлүмдүн алдын алат. Негизги максаттуу топко иммунизация маселелери боюнча Улуттук техникалык эксперттик комиссия вакцинаны киргизүүнүн биринчи жылында 12-14 жаштагы кыздарды эмдөөнү сунуштайт. Балдар укугу боюнча ыйгарым укуктуу өкүлү Асел Чынбаева белгилегендей, бул эмдөө кыздардын жатын моюнчасынын рагын алдын алуу үчүн маанилүү профилактикалык иш-чара болуп саналат.
Қурамах Мэдікал компаниясынын директору Сингх Рагвендра Пратар Доc-1 Мах сиропун текшерүүдөн өткөрбөө үчүн Өзбекстандын Мамлекеттик экспертиза жана дары-дармектерди стандартташтыруу борборунун кызматкерине 33 миң доллар бергенин мойнуна алды. Бул тууралуу аталган өлкөнүн жергиликтүү басылмалары жазып чыкты. Маалым болгондой, Сингх Рагвендра Пратар алгач текшерүүдөн өткөрбөө үчүн пара берген. Андан соң аталган дары Өзбекстанда катталган. Шектүүнүн айтымында, Фармацевтика агенттигинде иштеген Ж.Э. аттуу жаранга индиялык Маріон Біотэч ПВТ. Лтд компаниясынын ишмердүүлүгүн текшерүүнү токтотуу үчүн 33 миң доллар пара берген. Ошондой эле ал компания "Кураракс 200" жана "Кураракс 400" дарысын дагы сатууну көздөгөнүн кошумчалады. Бирок бул дарылардын дагы Доc-1 Мах сиропу сыяктуу документи толук эмес экени аныкталган. Эске салсак, Өзбекстанда индиялык Маріон Біотэч компаниясынын дарысын ичкен 65 бала каза болгонун Жогорку сотунун басма сөз катчысы Азиз Абидов социалдык тармактагы баракчасында билдирген. 2022-жылдын сентябрь-декабрь айларында Өзбекстанда 19 өлүм катталып, ага Индиянын Маріон Біотэч фармацевтикалык компаниясы чыгарган Доc-1 Мах препаратын колдонуу себеп болгон. Алардын баары алты жашка чыга элек балдар экени аныкталган. 7-январда жогорудагы сиропту ичкен дагы бир бала каза болгону белгилүү болгон. Өзбекстандын Саламаттыкты сактоо министрлигинин маалыматы боюнча, өлкөдө таратылган сироптун партиясынан этиленгликоль табылган.
Бүгүн, 7-майда Топ-Лиганын 5-турунун алкагында "Алай" Кара-Балта шаарында жергиликтүү команда менен ойноду. "Кара-Балта" командасы өлкө чемпионуна татыктуу оюн өткөрүүгө белсенген. Буга оюндун алгачкы таймы далил болду. Бирок коноктор чабуулдарын дарбазага сокку узатуу менен аяктап жатышты. Мунун жыйынтыгында "Алайдан" Алиа Силла , Максат Алимов жана Виктор Кельм айырмаланышты. Намыстанган үй ээлери Роман Ковалёвдун голу менен жооп кайтарды. Экинчи таймда Оштун командасынан Умаров, Тухтасинов жана Сидибе гол киргизип, эсепти 1:6 кылышты.
Бүгүн, 30-июнга караган түнү Конфедерациялар Кубогунун 2-жарым финалдык беттеши орун алат. Анда Орусиянын Сочи шаарындагы "Фишт" стадионунда Германия менен Мексика финалга жолдомо алуу үчүн күч сынашат. Маалымдай кетсек, тайпалык баскычта Мексика “А” тайпасында ойноп 7 упай топтогон. Германия курамасы “В” тайпасында ойноп 7 упай менен жарым финалга өткөн. Ал эми жарым финалдын алгачкы оюнунда Чили курамасы Португалияны жеңип финалга өттү .
Коронавируска байланыштуу Бишкек шаарында товарлардын баасын негизсиз көтөрүп саткан жарандар аныкталды. Бул тууралуу Экономикалык кылмыштуулукка каршы күрөшүү боюнча мамлекеттик кызматынан билдиришти. "Учурда жасалма түрүндө азык-түлүккө болгон бааны көтөрүүгө жол бербөө үчүн тийиштүү аракеттер жүргүзүлүүдө. Акыркы окуяга байланыштуу өлкөнүн базар, дүкөндөрүндө айрым товарларга суроо-талап күч болуп жаткандыктан айрым сатуучулар абалдан пайдаланып, мыйзамсыз акча иштеп алууга аракет кылышууда. Бул маселени жолго салуу максатында Экономикалык кылмыштуулукка каршы күрөшүү боюнча мамлекеттик кызматынан атайын топ дайындалды. Алар товарлардын баасын кымбат, массалык түрдө саткан жерге күнү-түнү барып текшерүү жүргүзүшөт. Акыркы суткада 216-берене (монополиялык аракет жана атаандаштыктын чектүүлүгү) боюнча бааны жасалма көтөрүп саткан бир нече сатуучуларга сотко чейинки өндүрүш иштери ачылды. Кечээ Бишкек шаарындагы Көлмө конушунда мыйзам бузуу аныкталган. Анда сатуучу бир мүшөк унду 1800 сомдон саткан (базар баасы 1200-1500 сом), жалпы сумма 100 миң сомдук товарды түзгөн.
Кой-Таш айылында пакистандык студенттерге кол салган жарандарга каршы кылмыш иши кыскартылды. Бул тууралуу Чүй облустук сотунун басма сөз кызматынан порталына кабарлашты. Маалыматка ылайык, мындай чечим Аламүдүн райондук соту тарабынан жабырлануучулардын каршы арызынын негизинде кабыл алынган. Анда алар эч кандай дооматтары жок экенин айтышкан. "Бул иш боюнча жабырлануучулар тосмо арыз жазып, кылмыш иши өндүрүштөн кыскартылган" , - деди маалымат катчы Байыш Байгазы . Эске салсак, 2020-жылдын июль айында Кой-Таш айылында үч адам Эл аралык медицина жогорку мектебинин бешинчи курсунун студенти Аббас Али Шахды жана Пакистандын дагы төрт жаранын сабап салышкан. Буга чейин Аббас Али Шах ооруканага жеткирилген.
Ушул жылдын 9-февраль күнү апасы менен кошо унаа сүзүп кеткен 1 жаш 8 айлык кыздын оң буту кырсыктан оор жаракат алган. Бул тууралуу Саламаттыкты сактоо министрлигинин басма сөз кызматынан бүгүн, 12-февралда порталына кабарлашты. "Кызды "Тез жардам" кызматы оор абалда алып келишкен, тез арада операция жасалды. Дарыгерлер кыздын абалын көрүп, таанышкандан кийин наристенин өмүрүн сактап калуу үчүн бир буту кесилди", - деп айтылат министрликтин басма сөз кызматынын маалыматында. Эске салсак, 9-февраль күнү Мерседес үлгүсүндөгү унаа Элебесов көчөсүнөн түндүк тарапты көздөй баратып Витебский көчөсү менен кесилишкен жерден Тойота унаасы менен сүзүшкөн.
"Рио-де-Жанейро-2016" Олимпиадасында бокс боюнча мелдештерде өлкө намысын жалгыз мушкер Эркин Адылбек уулу коргомокчу. 81 килограмм салмакта рингге чыга турган мушкер Бразилияга жөнөп кетти. Бул тууралуу Жаштар иштери, дене тарбия жана спорт мамлекеттик агенттигинен кабарлашты.
"Бакай Банк" ААКсы “Айыл чарбасын каржылоо-7” мамлекеттик долбоордун алкагында жеңилдетилген шарттарда насыя алууга билдирмелерди кабыл алып баштады. Айыл чарбасын каржылоо долбоору жазгы талаа иштерин өз учурунда жүргүзүү, мал чарбачылыгын, өсүмдүк өстүрүү багытын, айыл чарба азык-түлүгүн кайра иштетүү секторун, ошондой эле айыл чарба тармагына кызмат көрсөтүүнү сунуштоону андан ары өнүктүрүү үчүн каралган. Аталган долбоор республиканын айыл чарба азык-түлүгүн өндүрүүчүлөргө төмөнкү шарттарда жеңилдетилген насыя каражаттарын сунуштоо максатын көздөйт: - айыл чарба азык-түлүгүн кайра иштеп чыгууга – жылдык 6%; - бак өстүрүүгө – жылдык 8%; - өсүмдүк өстүрүүгө – жылдык 10%; - мал чарбачылыгына – жылдык 10%; - асыл тукум мал сатып алууга – жылдык 10%. Жеке ишкерлер жана юридикалык жактар карыз алуучулардан боло алышат. Өсүмдүк өстүрүү, мал чарбачылыгы, айыл чарба азык-түлүгүн кайра иштеп чыгуу, экспортко жөнөтүлүүчү продукция чыгаруу тармактары үчүн негизги карыз боюнча жеңилдетилген мезгил 12 айга чейинки убакытты түзөт. "Айыл чарбасын каржылоо-7" долбоорунун алкагында мал өстүрүү тармагынын чарбалык субъектилери 1 насыя алуучу 3 миллион сомго чейин насыя ала алат. Үйүрлөп мал кармоону же жасалма жол менен уруктандыруучу жабдык алууну көздөгөн чарбалык субъектилер 10 миллион сомго чейин насыя ала алышат. Насыя менен камсыздоонун артыкчылыгы өндүрүлгөн азык-түлүктү кайра иштетүүчү ишканалар менен келишим түзүп иштеген чарбалык субъектилер болуп саналат. Потенциалдуу насыя алуучулардын коюла турган күрөөсү жетишсиз болуп калса “Кепилдик фонду” ачык акционердик коомуна кепилдик алуу үчүн арыз менен кайрылса болот. Белгилей кетсек, “Бакай Банк” жыл сайын фермерлер үчүн жеңилдетилген насыяларды берүүнү ишке ашырып келет. Жеңилдетилген шартта насыя алуу мүмкүнчүлүгү боюнча төмөнкү номерлер аркылуу маалымат ала аласыздар: 0, мобилдик 6111, WһацАпп +996 "Бакай Банк" ААКсы 20 жылдан бери Кыргызстандын калкына финансылык кызмат көрсөтүүлөрдүн кеңири топтомун сунуштап келет.
Түп районунун 33 жаштагы П.А. аттуу тургуну уурулук фактысы боюнча өз атасы тарабынан жазылган арыздын негизинде кармалып 2018-жылдын 15-мартында камакка алынган. Апасы Галина Алексеенко баласы үйдөн зордук менен алынып кетип, Ысык-Көл ОИИБинин кызматкерлери тарабынан ур-токмокко кабылганын айтып чыккан эле. Ички иштер министрлигинин жарым жылдык иши боюнча маалымат жыйында министр Кашкар Жунушалиевге аталган факты боюнча тарабынан суроо берилип, бүгүн, 25-июлда министр тийиштүү чечим кабыл алды. ИИМдин басма сөз кызматынын жетекчиси Бакыт Сеитовдун айтымында, министрдин тапшырмасына ылайык, жарандын сабалышы боюнча иш кайрадан текшерилмей болду. "Маалымат жыйында берилген суроолордун негизинде, бүгүн министрге материалдарды алып кирдим. Анын арасында Ысык-Көл облусунда уурулук фактысы боюнча кармалып, милиция кызматкерлери тарабынан сабалды делип жаткан 33 жаштагы П.А. аттуу жарандын маселеси да бар.
Бүгүн, 24-апрелде Баткен облусундагы Лейлек районунун Бешкент айылынын эки тургунун Тажикстандын жоокерлери түнү менен уктап жаткан жеринен алып кетти деген видео социалдык тармактарга тараган. Ал эми порталы жоголгон балдардын биринин апасы Махабат Аширапова менен байланышканыбызда, баласынан дагы деле дайын жок болуп жатканын айтты. "Жоголгон балдардын бири менин балам, экинчиси эжемдин небереси. Алар 2000 жана 2002-жылы төрөлгөн. Алар жаткан чатырда кандын издери гана калып, өздөрү ушул кезге чейин дайынсыз болуп жатышат. Азыркы учурда элдер чогулду.
Өлкө аймагында бүгүн, 3-февралда тоолуу райондордо жолдорго кар көчкү түшүү коркунучу сакталат. Бул тууралуу бүгүн Өзгөчө кырдаалдар министрлигинин басма сөз кызматынан билдиришти. Маалыматка ылайык, 3-февралда жаап өткөн жана күтүлүп жаткан жаан-чачынга байланыштуу республиканын тоолуу райондорунда, Бишкек-Ош унаа жолунун 121-138-чакырымдарында (Төө-Ашуу ашуусу), 198-265-чакырымында (Ала-Бел ашуусу, Чычкан капчыгайы), 351-365-чакырымдарында (Көк-Бел ашуусу), Мырзаке-Кара-Кулжа-Алайкуу унаа жолунун 65-90-чакырымдарында жана Ала-Бука-Каныш-Кыя унаа жолунун 65-90-чакырымдарында кар көчкү түшүү коркунучу бар. "Красная Горка-Ак-Таш унаа жолунун 1-9-чакырымдарында, Казарман-Ак-Тал-Чат унаа жолунун 67-94-чакырымдарында (Кара-Көө ашуусу, Ийри-Суу тилкесинин 42-44-чакырымы) жана Каракол-Эңилчек унаа жолунун 45-92-чакырымдарында (Чоң-Ашуу ашуусу) жана Барскоон-Ак-Шыйрак унаа жолунун 60-68-чакырымдарында (Барскоон жана Сөөк ашуусу) кар көчкү түшүүсү жана кар күрткүсү сакталат. Жолдор тайгак болуп, муз тоңот", - деп билдирди басма сөз кызматы.
Тажикстанда бир суткада 59 адамдан коронавирус аныкталды. Бул тууралуу чет элдик басылмалар жазып чыгышты. Маалыматка ылайык, коронавирустан каза болгондор катталган жок. Жалпы коронавирус жуктуруп алгандардын саны 5 миң 338ге жетти. Анын 3 миң 830у илдеттин айыкты.
УКМКнын Жалал-Абад облустук башкармалыгы үчүн Жалал-Абад шаарында жаңы, заманбап үлгүдөгү имараттын курулушу башталды. Бул тууралуу облустук администрациядан билдиришти. Бүгүн, 2-июнь күнү УКМКнын төрагасы Камчыбек Ташиев атайын кызматтын жаңы имаратынын пайдубалына капсула салды.
Бишкек шаарында эл аралык террордук топтун мүчөсү кармалды. Бул тууралуу бүгүн, 14-сентябрда УКМКнын басма сөз кызматы билдирди. Кыргыз Республикасынын Улуттук коопсуздук боюнча мамлекеттик комитетинин кызматкерлери тарабынан ІІІ Дүйнөлүк көчмөндөр оюндарындагы коопсуздукту камсыздоодо жана Сириядагы куралдуу жаңжалдарга катышууга үгүттөөчүлөрдү аныктоо иш-чараларынын алкагында 1994-жылы туулган Х.И. аттуу Кыргыз жараны кармалды. "Такталган маалымат боюнча кармалган жаран КМШ өлкөлөрүнүн биринде узак убакыттан бери жашап, Сириядагы жаңжал болуп жаткан аймактарга жарандарды үгүттөө менен алектенип келген. Учурда бул факты боюнча кылмыш иши козголуп, кармалган жаран тергөө абагына киргизилди.
Кытайда пиротехника сатылган дүкөндөн өрт чыгып, 5 адам каза болду. Бул тууралуу бүгүн, 25-январда чет элдик басылмалар жазышты. Маалыматка ылайык, өрт кечээ, 24-январда кечинде Юэян шаарындагы дүкөндөрдүн биринен чыккан. Дүкөн 4 кабаттуу имаратта жайгашкан. Сатып алуучу петарда алып, дүкөндүн жанына аттырып жиберип, өрт чыккан. Өрт толугу менен өчүрүлгөн.
Нарын районунун акими болуп Семетей Черикбаев дайындалды. Бул тууралуу кечээ, 12-февралда өкмөттүн басма сөз кызматы билдирди. Маалыматка ылайык, тийиштүү буйрукка премьер-министр Сапар Исаков кол койду. Семетей Черикбаев 1979-жылы 4-августта Ак-Талаа районунун Баетов айылында туулган. Ал 2006-жылы Кыргыз улуттук университетинин курулуш, транспорт жана архитектура бөлүмүн аяктаган. 2010-жылы Кыргыз мамлекеттик юридикалык академиясынан билим алган. 2002-2003-жылдары Монополияга каршы жөнгө салуу мамлекеттик комиссиясынын алдындагы имараттарды эксплуатациялоо дирекциясында жумушчу; 2003-2004-жылдары аталган дирекцияда айдоочу; 2004-жылы аталган дирекциянын коменданты; 2004-2005-жылдары дирекциянын администратору; 2005-2009-жылдары Кыргыз Республикасынын президентинин иш башкармалыгынын алдындагы мамлекеттик административдик имараттарды кармоо жана пайдалануу боюнча борбору мамлекеттик ишканасынын директору; 2009-2009-жылдары республикалык телерадио борборунда директордун кеңешчиси; 2009-2010-жылдары республикалык телерадио борборунда директордун орун басары; 2010-2012-жылдары Ак-Талаа райондук мамлекеттик администрациясынын башчысынын биринчи орун басары;
Кыргызстандан Палестинага (Газа тилкеси) биринчи гуманитардык жардам жеткирилди. Бул тууралуу бүгүн, 1-ноябрда Умма журналынын социалдык тармактагы баракчасына жарыяланды. Умма журналы бир апта мурда кыргызстандыктардан палестин элине гуманитардык жардам жөнөтүү үчүн каражат чогулта баштаган. "Кыйынчылыктын жана бомбалоонун очогунда калган Газа тилкесине Кыргызстандан жиберилген мээрим жана жакшылык чыныгы муктаж ээлерине жетти. Эң кубанычтуу жери, сиздердин чын жүрөктөн чогултуп берген жардамыңыздардын биринчи бөлүгү келип түштү. 666 үй-жайсыз жана согуштан жапа чеккен үй-бүлө сиздердин колдооңуздарга ээ болду", - деп жазылат анда. Белгилей кетсек, 19-октябрда Жогорку Кеңештин депутаттары да бир күндүк маянасын Палестина элине жардам катары которушкан. Бирок ал каражат жардам катары качан жана кандай жол менен жеткирилери айтыла элек. Израиль менен Палестинанын ортосундагы согуш 7-октябрдан бери уланууда. Израил ХАМАСтын чабуулунан 1300дөн ашуун адамы өлгөнүн кабарлаган. Ал эми Израилдин бомбалоосунан шейит болгон палестиналыктардын саны 8 525ке жетти. 21 миңден ашык адам жаракат алып, 2 миңи дайынсыз жоголду.
Баткенде кургак учук ооруларын текшере турган рентген жок. Бул тууралуу бүгүн 1-февралдагы Жогорку Кеңештин жалпы жыйынында депутат Карамат Орозова билдирди. "Баткен облусунда кургак учук оорусу менен ооруган жарандар каттоодо тургандардан үч эсе көп. Баткенде кургак учук ооруканасында рентген аппараты жок. Кантип диагноз коёт? Мен 15 жыл ошол жерде иштегем. Ошол убакта Оштогу оорукананын көчмө рентгенин алып барып, өзүбүз каржылап күнүнө төлөп, айыл өкмөттүн 30 пайызын текшергенде каттоодогудан үч эсе көп чыккан. Бүгүн 10-15 жыл өтүп жатат, ушул күнгө чейин рентген аппараты жок. Кантип диагноз коюлат? Туура эмес аныктама берсе кандай жыйынтык болот? Жарандар рентген жок Тажикстанга барып түшүп келүүдө" , - деди Орозова. Саламаттыкты сактоо министрлигинин өкүлү Баткен облусунда 369 жаран кургак учук оорусу менен ооруганы аныкталып каттоого алынганын айтты. Ал эми Улуттук фтизиатрия борборунун жетекчиси Абдулат Кадыров учурда бул багытта иш жүргүзүлүп жатканын айтты. "Мен билем биз Баткен облусуна рентген аппарат алып бергенбиз, ал сынып калган.
Баткен облусунун Кызыл-Кыя шаарындагы "Айбек" базарынын Асаналиев көчөсүнө коюлган соодагерлердин столдорун мэрия алууну талап кылууда. Бул тууралуу окурман порталына WһацАпп аркылуу кабарлады. "Буга чейин соодагерлерге баарыңардын столдоруңар окшош болсун дешкен. Алар жасатып, жайгаштырып коюшкандан кийин, 27-февралда саат 20:00дөрдө мэриянын кызматкерлери келип, столдорду алууну талап кылышты.
Министрлер кабинети тарабынан абанын булганышына каршы күрөшүү боюнча өзгөчө комиссия түзүлдү. Бул тууралуу мекемеден билдиришти. Маалыматка ылайык, министрлер кабинетинин токтому менен Бишкек шаарындагы абанын булганышы көйгөйүн иликтөө, жарандардын ден соолугун сактоо жана аларды чечүү чараларын иштеп чыгуу боюнча токтоосуз чараларды ыкчам кабыл алуу үчүн ведомстволор аралык өзгөчө комиссия түзүлдү. Аталган чечим жарандардын ден соолугун коргоо жана Бишкек шаарынын абасынын булгануу деңгээлин төмөндөтүү боюнча кечиктирилгис чараларды кабыл алуу, абанын булганышынын себептерин жана булактарын аныктоо максатында кабыл алынды. Ведомстволор аралык өзгөчө комиссиянын жетекчиси катары Бишкек шаарынын мэри Айбек Жунушалиев бекитилди. Белгилей кетсек, 15-ноябрда министрлер кабинетинин төрагасы Акылбек Жапаров министрлер кабинетинин жыйынынын жүрүшүндө борбордогу ыш жөнүндө маселе көтөрүп, муниципалитет менен биргеликте экологиялык маселелерди чечүү ишин күчтөндүрүүнү тапшырган.
Москва шаарында эмгектенген Ош облусунун Кара-Суу районунун жаштары арасында Кыргыз Республикасынын Эгемендүүлүк күнүнө карата футболдук мелдеш болуп өттү. Бул тууралуу аталган шаарда эмгектенип жүргөн окурман билдирди. Билдирүүгө ылайык, мелдешке жалпысынан 20 команда катышкан. "Мелдешти аталган шаардагы "Кара-Суу Биримдиги" кайрымдуулук коому уюштурду. Анда негизинен Ош облусундагы Кара-Суу районунун жаштары ойноп, жеңүүчүлөргө акчалай сыйлыктар тапшырылды. Биринчи орунду "Киров" командасы ээлеп 10 миң рублга, 2-орунду "Большевик" командасы камсыздап 8 миң рублга, "Жданов" командасынын оюнчулары 3-орунга татып 5 миң рубль утуп алышты. Мындан башка да кызыктыруучу сыйлыктар берилди.
"Манчестер Сити" клубунун жарым коргоочусу Илкай Гюндоган "Барселонанын" катарына кошулду. Бул тууралуу чет элдик спорт басылмалары жарыялады. Соңку сезондо англиялык клубда капитандык милдетти аркалап, бир канча титулдарды багынткан футболчу 30-июнда келишими аяктагандан кийин Испанияга учуп кетет. Каталондук команда дагы бул боюнча расмий билдирүү жарыялап, жаңы келишим 2025-жылга чейин түзүлгөнүн билдирди. Футболчу өзү "Мен "Манчестер Ситини" "Барселона" үчүн гана таштап кете алат элем. Мен аталган клуб үчүн баарынан баш тартууга даярмын. "Барселонанын" формасы менен ойноо менин бала кезден берки кыялым", - деп билдиргенин айрым булактар жазып чыкты. Белгилей кетсек, 32 жаштагы Гюндоган "Манчестер Сити" клубунда 2016-жылдан бери оюн көрсөтүп келген. Ал Хосеп Гвардиоланын командасы менен 5 жолу Англия чемпиондугун, 4 ирет Англия лигасынын кубогун, 2 ирет Англия кубогун жана 2 жолу Англия Супер кубогун жеңип алган.
Бүгүн, 9-ноябрь саат 09:00гө карата 1 доллардын баасы дээрлик 84 сом 36 тыйынга жетти. Өлкөнүн коммерциялык банктарында долларды сатып алуу 83 сом 65 тыйындан 83 сом 96 тыйын болсо, долларды сатуу 84 сом 5 тыйындан сомдон 84 сом 36 тыйынды түздү. Мындай маалымат "Акчабар" финансы порталына жарыяланган.
16-мартта Бишкек шаарындагы "Аккула" ат майданында Нооруз майрамына арналган көк бөрү боюнча республикалык мелдештин чейрек финалдык баскычына өткөн акыркы командалар аныкталды. Аталган мелдеште жалпы эсепте 16 команда күч сынашууда. Анда 8 команда өз ара беттешип, чейрек финалга өткөн акыркы командалар аныкталды. Биринчи орун алган беттеште "Достук" командасы менен "Эмгек Талаа" командасы кез келди. Анда "Достук" командасы "Эмгек Талаанын" үстүнөн 13:2 эсебинде жеңишке жетти. Кийинки беттеште Чүй облусунун 2 командасы кез келди. Аламүдүндүн "Көк-Жал" командасы "Аафият" командасы менен беттешип, 7:1 эсебинде утуп алды. 3-оюнда жаңы түзүлгөн "Сары-Өзөн" командасы "Четинди" командасы менен күч сынашты. Бул беттеште "Сары-Өзөн" командасынын улакчылары атаандашынын үстүнөн 8:1 эсебинде жеңишке жетти. Күндүн акыркы беттешинде "Арашан" командасы "Илбирс" менен кез келди. Чүйдүн "Арашан" командасы мыкты оюн көрсөтүп, беттештин аягында атаандашынын казанына 12-улакты таштап, 12:1 эсеби менен жеңишке жетти. Муну менен "Достук", "Көк-Жал", "Сары-Өзөн" жана "Арашан" командалары чейрек финалдык бөлүккө өттү. Эске салсак, 15-мартта "Ынтымак", "Толкун", "Биримдик Аю" жана "Мурас" командалары чейрек финалдык бөлүккө өткөн. Ал эми, 17-мартта чейрек финалдык беттештер орун алат. Анда "Ынтымак" - "Толкун", "Биримдик Аю" - "Мурас", "Достук" - "Көк-Жал" жана "Сары-Өзөн" - "Арашан" беттештери өтөт.
Бүгүн, 14-сентябрда Жогорку Кеңештин жыйынында эл өкүлү Жеңишбек Токторбаев буга чейинки мамлекет башчыларынын президенттик кызматты аркалап турган маалындагы калпыстыктарын айтып, аларды өмүр бою мамлекеттин эсебинен камсыздоону жокко чыгарыш керектигин билдирди. "Мурдагы президенттерге эч кандай жеңилдиктердин кереги жок. Алар эмне кылгандыгы үчүн мамлекеттин эсебинен камсыздалышы керек? Экс-президенттерге пенсиядан башка эч кандай жеңилдиктер берилбеши керек", - деди Токторбаев. Андан соң Шайлообек Атазов чыгып, кесиптешине мамлекетти башкарган адамдарын аты аталганда адилеттүү мамиле жасалышы керектигин белгилеп, Сооронбай Жээнбеков бийликте турганда өлкөнү Асылбек Жээнбеков менен Раим Матраимов башкарган деген билдирүүсүн сынга алды. "Асылбек Жээнбеков кызматка келгенде Раим Матраимов иштен кеткен эле. Ал болгону бир бажыда орун басар, полковник болчу. Ал киши мамлекетти башкардыбы же башкаруусуна жардам бердиби? Матраимовду социалдык тармакта каралай берип, Атамбаев менен Жээнбеков бийлик талашып жатып бүгүн "Дордой", "Кара-Суу" базарларын отургузушту.
Инстаграм учурда популярдуу социалдык тиркеме экени талашсыз. Аталган тиркемени жашы да, карысы да колдонуп келет. Инстаграмга катталып, жеке баракча ачкандардын арасында бешиктен бели чыга элек, тагыраагы, социалдык тармактын эмне экенин түшүнө элек наристелер, жаш балдар да бар. Кыргыз шоу-бизнес өкүлдөрүнүн арасында наристесине же кичинекей балдарына Инстаграмдан баракча ачып бергендер дагы жок эмес. Ырчы Жоодарбешим кызы Алсуга Инстаграмдан баракча ачкан. Алсу 1 жашта. Азырынча ал Инстаграм эмне экенин билбейт, бирок баракчасын ата-энеси карап, сүрөттөрдү жүктөп турат. Баракчага 2 миңден ашуун колдонуучу катталган. Ал эми рэпер Баястан менен бийчи Зульфия кызы Наринэ үчөөнүн Инстаграм тиркемесинде өзүнчө баракчасы бар. Аталган баракчага үй-бүлөлүк сүрөттөр жарыяланып турат. "Азырынча бул баракча үчөөбүздүкү. Балким, кийин кызыбызга беребиз", - дейт ырчы. Үй-бүлөлүк баракчага 13 миңге жакын колдонуучу катталган. Бийчи Максат Токтоналиевдин кызы Датка Айымга дагы баракча ачылган. Баракча Датка Айымдын сүрөттөрүн жана видеолорун сактоо үчүн колдонулат. Датка Айымдын баракчасына катталгандардын саны 3 миңге чукул. Клипмейкер Эрнист Сыдыковдун 6 жаштагы Замир жана 5 жаштагы Умар аттуу балдарынын жеке баракчасы бар. Замирдин баракчасында 9 миңден ашуун, ал эми Умардын 4 миңден ашуун катталуучусу бар. Ырчы Гүлзат Мамытбек 4 жаштагы кызы Анукага Инстаграм тиркемесинде жеке баракча ачып берген. Учурда анын баракчасында 3 миңден ашуун катталуучу бар. Шоумен Актан Рыскелдиевдин 5 жаштагы Жантай жана 2 жаштагы Анатай аттуу уулдарын Инстаграмдан тапсаңыз болот. Улуу баласы Жантайдын баракчасында 8 миңден ашык, кичүүсү Анатайдын баракчасында 1 жарым миңге чукул катталуучу бар. Мындан тышкары, Кыргыз Республикасынын Эмгек сиңирген артисти Самара Каримованын 7 жаштагы уулу Барсбек Элчиевдин дагы Инстаграм түйүнүндө баракчасы бар.
Нидерландынын борбору Амстердамда кайра иштетилген сагыздан кроссовкалар чыгарылды. Бул тууралуу батыш маалымат булактары жазып чыгышты. Маалым болгондой, "Гумдроп", "Эхпліcіт Wэар" компаниясы жана "Іамстэрдам" шаардык уюму менен биргеликте спорттук бут кийим делген кроссовкаларды чыгарышкан. Аталган бут кийимдин таманы сагыздан жасалган. Ал эми кроссовкалардын үстүңкү бөлүгү булгаарыдан тигилген. Кроссовкаларды даярдоо үчүн колдонулган сагыз шаар көчөлөрүнөн чогултулуп, кайрадан иштетилип чыккан. Өндүрүүчүлөрдүн айтымында, 4 жуп кроссовка үчүн 1 килограммдай сагыз керектелген. Өзгөчө кроссовкалар 2018-жылдын июнь айында сатыкка чыгат. Болжолдуу баасы 190 еврону (15815 сом) түзөт. Ошондой эле кроссовкалар күлгүн жана кара-кызыл түстө чыгары айтылат маалыматта. Амстердамдын көчөлөрүнө жылына 1 жарым миллион тонна сагыз ыргытылат.
Эмгек жана социалдык министрлиги Саламаттыкты сактоо министрлигине кошулат. Бул тууралуу бүгүн, 2-февралда Жогорку Кеңештин комитет жыйынында премьер-министрликке сунушталып жаткан Улукбек Марипов билдирди. "Саламаттыкты сактоо министрлигиндеги бир топ иштерди жандандырууну карап жатабыз. Бул министрликке Социалдык өнүктүрүү министрлигин кошоюн деп жатабыз", - деди ал. Өкмөттүн жаңы курамы жарыяланды. Өкмөттүн аппарат жетекчиси — Жеңиш Асанкулов; Тышкы иштер министри — Руслан Казакбаев; Коргоо министри — Таалайбек Өмүралиев; Эмгек жана социалдык өнүктүрүү министри — Аскар Жаныбеков; Энергетика жана өнөр жай министри — Кубанычбек Турдубаев; Ички иштер министри — Улан Ниязбеков; Транспорт, архитектура жана коммуникациялар министри — Гүлмира Абдралиева; Өзгөчө кырдаалдар министри — Бообек Ажикеев; Билим берүү жана илим министри — Алмазбек Бейшеналиев; Саламаттык сактоо министри — Алымкадыр Бейшеналиев;
Бишкек шаарында Октябрь райондук сотунун сот аткаруучусу баңгизат менен кармалды. Бул тууралуу бүгүн, 2-ноябрда милициядагы ишенимдүү булактар билдирди. Маалыматка ылайык, сот аткаруучу кечээ, 1-ноябрда №5-шаардык милициянын бөлүмүнүн кызматкерлери тарабынан кармалган. Кызматкердин жанынан жалпы салмагы 100 граммды түзгөн баңгизат табылган.
"Бишкектеги "Алма" ири маркетинде текчеде жазылган баа менен кассадагы баа айырмаланып жатат" деген билдирүүсүн Александр Никсдорф аттуу керектөөчү билдирди. Ал мындай айырмачылыкты сатып алуудан кийинки берилген чекке капысынан көз жүгүртүп калып, баамдаганын жазат. "Чынар" соода борборундагы "Алма" ири маркетинен майлуулугу 2,5 пайыз болгон айран сатып алдым эле. Кассадан өткөргөн соң чекти карасам айрандын майлуулугу 3,2 пайыз болуп, баасы да кымбаттап калган. Муну кассада отурган кызга көрсөтсөм, ал таң калып администраторду чакырып келди. Администратор да таң калган түр көрсөтүп, баалар компьютерге киргизилип жатканда катачылык кетиши мүмкүн экендигин айтып, катачылыкты оңдойбуз деп сөз берип, "товардан баш тартты" деген кагаз толтуруп, айранды алып калышты. Мен баадагы айырма акчаны эле кайтарып берет да, товар өзүмдө калат деп ойлогом. "Андай болбойт" деп айтышты. Бир нече күндөн кийин келип ошол эле айранды алып текшерип көрсөм, эч нерсе өзгөрбөптүр.
Чүй облусунун Аламүдүн суу сактагычынан белгисиз адамдын сөөгү табылды. Бул тууралуу Өзгөчө кырдаалдар министрлигинин басма сөз кызматынан билдиришти. Ага ылайык, Аламүдүн районуна караштуу Көк-Жар айылынын Супара комплексинин үстүндө жайгашкан Аламүдүн суу сактагычында адамдын жансыз денеси (аты-жөнү такталууда) калкып жаткандыгы тууралуу маалымат келип түшкөн.
БИШКЕК ШААРЫ Түнкүсүн -6°C Күндүз +2°C Күндүн узактыгы 10 саат 21 мүнөт. Күн саат 08:05те чыгып, 18:26да батат. Жамгыр жаайт Түнкүсүн кар жаашы мүмкүн. Күндүз жаан-чачын күтүлбөйт. Шамалдын ылдамдыгы Батыштан соккон шамалдын ылдамдыгы 4-9 метрге жетет. ЧҮЙ ОБЛУСУ Түнкүсүн -8°C Күндүз +2°C Күндүн узактыгы 10 саат 21 мүнөт. Күн саат 08:05те чыгып, 18:26да батат. Жамгыр жаайт Айрым жерлерде кар жаашы күтүлөт, жолдор тоңголок болот. Шамалдын ылдамдыгы Батыштан соккон шамалдын ылдамдыгы 4-9 метрге жетет. ТАЛАС ОБЛУСУ Түнкүсүн -9°C Күндүз +2°C Күндүн узактыгы 10 саат 22 мүнөт. Күн саат 08:13тө чыгып, 18:36да батат. Жамгыр жаайт Айрым жерлерде кар жаайт, жолдор тоңголок болот. Шамалдын ылдамдыгы Батыштан соккон шамалдын ылдамдыгы 4-9 метрге жетет. ОШ ОБЛУСУ Түнкүсүн -7°C Күндүз +6°C Күндүн узактыгы 10 саат 29 мүнөт. Күн саат 08:08де чыгып, 18:37де батат. Жамгыр жаайт Кар жаабайт, жолдор тоңголок болот. Шамалдын ылдамдыгы Батыштан соккон шамалдын ылдамдыгы 4-9 метрге жетет. ЖАЛАЛ-АБАД ОБЛУСУ Түнкүсүн -7°C Күндүз +6°C Күндүн узактыгы 10 саат 28 мүнөт. Күн саат 08:08де чыгып, 18:36да батат. Жамгыр жаайт Айрым жерлерде кар жаайт, жолдор тоңголок болот. Шамалдын ылдамдыгы Батыштан соккон шамалдын ылдамдыгы 4-9 метрге жетет. БАТКЕН ОБЛУСУ Түнкүсүн -7°C Күндүз +6°C Күндүн узактыгы 10 саат 31 мүнөт. Күн саат 08:15те чыгып, 18:46да батат. Жамгыр жаайт Кар жаабайт, жолдор тоңголок болот. Шамалдын ылдамдыгы Батыштан соккон шамалдын ылдамдыгы 4-9 метрге жетет. ЫСЫК-КӨЛ ОБЛУСУ Түнкүсүн -11°C Күндүз +5°C Күндүн узактыгы 10 саат 22 мүнөт. Күн саат 07:49да чыгып, 18:11де батат. Жамгыр жаайт Кар жаабайт, жолдор тоңголок болот. Шамалдын ылдамдыгы Батыштан соккон шамалдын ылдамдыгы 4-9 метрге жетет. НАРЫН ОБЛУСУ Түнкүсүн -28°C Күндүз -14°C Күндүн узактыгы 10 саат 26 мүнөт. Күн саат 07:56да чыгып, 18:23тө батат. Жамгыр жаайт Кар жаабайт, жолдор тоңголок болот.
2018-жыл Нурлан Насип менен Асел Кадырбекова үчүн жемиштүү жыл болду. Көп жылдардан бери кыз-жигит болуп келишкен таттуу түгөйлөр жыл башында баш кошуп, жергебизди түрө кыдырып концерт коюшуп, жумурай журттан бата алышты. Ал той “жылдын тою” болду десек да жарашат. “Ү й-б үлө к үтүү эркек кишинин моюнундагы чо ң жоопкерчилик. Чо ң кеме болсо, аны башкарып айдап кет үү бизден ”, - дейт Нурлан Насип.
Бүгүн, 15-сентябрда маалымат жыйынында Жогорку Кеңештеги "Ата Мекен" фракциясынын лидери Өмүрбек Текебаев КТРК телеканалынын башкы директору Илим Карыпбековдон маалыматты эки тараптуу берүүнү талап кылды. "Мен Илим Карыпбековго кайрылат элем. Окуяларды чагылдырууда эки тараптуу кылып бер. Сен Бакиевдин жанында жүрүп, аман калдың. Учурда Атамбаев менен жүрөсүң.
Башкы прокурор Курманкул Зулушев 5-февралдагы басма сөз жыйынында Жогорку Соттун төрайымы Гүлбара Калиева боюнча суроолорго жооп берди. Башкы прокурордун айтымында, Соттор кеңешинин Тартип комиссиясы уруксат берсе, Калиевага карата тергөө иштери уланат. Ал эми журналисттин Жогорку Соттун төрайымын "атайлап куугунтуктоо болуп жаткан жокпу?" деген суроого мындай жооп кайтарды. "Анда Калиеванын мөөнөтүн күтүп туралы. Соттук мөөнөтү 70 жашка чыкканда бүтөт экен деп. Кылмыш аныкталып жатат да.
Швециялык ырчы Лорин "Евровидение-2023" ыр сынагынын жеңүүчүсү болду. Бул тууралуу жекшемби күнү, 14-майда белгилүү болду. Көрүүчүлөрдүн жана калыстар тобунун добуш берүүсүнүн жыйынтыгы боюнча Швеция 583 упайга ээ болду. Экинчи орунда 526 упай менен Финляндиянын аткаруучусу Кяария болду. Үчүнчү орунда 362 упай алган израилдик ырчы Ноа Кирел турат. Лорин буга чейин 2012-жылы да Евровидениенин жеңүүчүсү болгон. Быйыл аталган конкурс Украинада өтүшү керек эле, себеби былтыр украиналык Калуш Орчэстра тобу жеңген болчу. Бирок уюштуруучулар коопсуздук маселесинен улам Англияда өткөрүү чечимин кабыл алган. Бул жылы Орусиядан катышуучу катышкан жок.
Ташкенттен Ысык-Көлгө аба каттамы ачылууда. Бул тууралуу "Манас" аэропортунун маалымат кызматынан кабарлашты. Маалыматка ылайык, "Ысык-Көл" эл аралык аэропорту 11-июлда Ташкенттен алгачкы каттамды тосуп алат. "Узбекистон хаво йуллари" авиакомпаниясы Ташкент-Тамчы-Ташкент маршруту боюнча каттамды аптасына бир ирет - жекшемби күндөрү жүргүзөт.
Бүгүн, 20-августта Франциянын президенти Эммануэль Макрон жана Германиянын канцлери Ангела Меркель Беларусь өлкөсүндөгү кырдаалды жана Европа Бирлигинин бул жааттагы иш-аракеттерин талкуулашат. Бул тууралуу чет элдик басылмалар жазып чыгышты. Маалыматка ылайык, жолугушуу Франциядагы Жер ортолук деңиздин жээгиндеги президенттик резиденцияда өтөт. Жолугушуунун жүрүшүндө эки мамлекеттин башчылары Беларусь өлкөсүндөгү президенттик шайлоодон кийин башталган массалык нааразычылык акцияларынын позицияларын салыштырып көрүшөт.
Президент Алмазбек Атамбаев "Ала-Тоо" аянтында эгемендүүлүктүн 25 жылдыгына арналган салтанатта сүйлөгөн сөзүндө 2010-жылдагы төңкөрүштөн кийин жарым жыл убакытка түзүлгөн Убактылуу өкмөттүн мүчөлөрүн сынга алып, убагы келгенде ар бири жооп бере турганын белгиледи. Президент өз сөзүндө: "Убактылуу өкмөттүн кээ бир мүчөлөрү эртеби-кечпи, тоноочулук үчүн, банктык уячалар үчүн дагы, Кадыржан Батыровду баш кылып сепаратисттерге болушкандыгы үчүн, аны качыргандыгы үчүн жана мыйзамсыз баюу максатында кызматтык абалдарынан пайдалангандыгы үчүн жооп беришет", - деген. Учурда ошол кездеги Убактылуу өкмөттүн мүчөлөрү Бишкекте жыйынга чогулуп, президенттин сөзүн талдап жатышат. Эскерте кетсек, Убактылуу өкмөттүн курамында төмөнкүлөр болгон: Убактылуу өкмөттүн төрайымы – Роза Отунбаева; Каржы боюнча орун басары – Темир Сариев; Экономика боюнча орун басары – Алмазбек Атамбаев; Конституциялык реформа боюнча орун басары – Өмүрбек Текебаев; Прокуратура жана каржы полициясы органдары боюнча орун басары – Азимбек Бекназаров; Ички иштер министри – Болотбек Шерниязов; Улуттук коопсуздук кызматынын төрагасы – Кеңешбек Дүйшөбаев; Саламаттыкты сактоо министри – Дамира Ниязалиева; Убактылуу өкмөттүн аппарат жетекчиси – Эмилбек Каптагаев; Өзгөчө кырдаалдар боюнча министрдин милдетин аткаруучу – Дүйшөнкул Чотонов; Коргоо министринин милдетин аткаруучу – Исмаил Исаков; Каржы полициясынын төрагасы – Эркин Бөлөкбаев; Бишкек шаарынын мэри – Иса Өмүркулов; Айлана-чөйрөнү коргоо жана токой чарбасы боюнча мамлекеттик агенттиктин директору – Топчубек Тургуналиев;
Бишкек шаарынын "Ала-Тоо" аянтындагы Курманжан датка жана Манас айкелдеринин айланасына отургузулган жоогазынды жаш балдар уурдаган. Бул тууралуу шаардык милициянын басма сөз кызматынан маалымдашты. "Укук коргоо органдарынын текшерүү иштеринин алкагында аталган аянтта велосипеддерди ижарага берген балдар күбө катары суракка алынышкан. Алардын айтымында, 10 чакты жаш бала түнкү саат 03:00 чамасында гүлдөрдү уурдашкан. Ал эми жергиликтүү тамактануучу жайдын күзөтчүсүнүн айтымы боюнча, ага цыган улутундагы кыздар келип, жоогазындарды 50 сомдон сатып алууну сунушташкан. Тергөө амалдарынын жүрүшүндө 14 жаштагы эки кыз кармалды. Учурда алар сурак беришүүдө" ,- дешти мекемеден. Айта кетсек, Бишкектеги "Ала-Тоо" аянтында жалпысынан 22 842 баш жоогазын отургузулуп, ага 359 305 сом сарпталган.
Бүгүн, 26-майда Сирияда президенттик шайлоо өтөт. Бул тууралуу дүйнөлүк басылмалар жазышууда. Маалыматка ылайык, мамлекет башчылыгына 3 талапкер ат салышууда. Алар: өлкөнүн учурдагы президенти Башар Асад, оппозициячыл саясатчы Махмуд Мараи жана мурдагы парламент депутаты Абдалла Абдалла. Шайлоо тилкелери жергиликтүү убакыт боюнча саат 7:00дө (Бишкек убактысы боюнча 10:00.) ачылып, 19:00гө чейин иштейт. Талап кылынган учурда айрым тилкелердин иши 5 саатка узартылышы мүмкүн. Айрым өлкөлөр Сириядагы президенттик шайлоо эркин жана адилеттүү өтпөй турганын айтышып, ал үчүн керектүү шарттар түзүлбөгөнүн белгилешүүдө. Улуу Британия, АКШ, Франция, Германия жана Италия өлкөлөрүнүн Тышкы иштер министрликтери биргелешкен билдирүү жасап, шайлоонун жыйынтыгын тааныбоого чакырышкан. Ал эми Түркия менен Германия өз аймактарындагы Сирия жарандары үчүн шайлоо өткөрүүгө тыюу салды.
"Талибандар" Ооганстандын чек арасынын бардык тарабын өз көзөмөлүнө алганын жарыялашты. Бул тууралуу чет элдик басылмалар жазып чыгышты. Маалыматта жазылгандай, "Талибан" террордук уюмунун башчысы аталган кыймыл Ооганстандын бардык чек араларын көзөмөлдөй турганын жарыялаган. Ал Кабул шаарында спутник телеканалдары аркылуу маалымат жыйын берип жатып, "бардык чек аралар биздин көзөмөлүбүздө", - деп билдирген. Кыймылдын өкүлү ошондой эле талибдер Ооганстанга курал аткезчилигине жол бербөөнү пландап жатканын жана өлкөдөгү курал-жаракты каттоону пландап жатканын билдиргени жазылат маалыматта.
Жогорку Кеңештин депутаты А.М.А. мыйзамсыз байыгандыгы аныкталды. Бул тууралуу УКМКнын маалымат кызматынан билдиришти. Билдирүүгө ылайык, мамлекеттик бийлик органдарындагы коррупциялык кылмыштарды жоюу боюнча жүргүзүлүп жаткан иш-чаралардын жүрүшүндө, бийликтин мыйзам чыгаруу бутагынын өкүлү - Жогорку Кеңешинин депутаты А.М.А тарабынан мыйзамсыз баюу фактылары аныкталды. "Такталгандай, А.М.А. саясий ишмердүүлүгүнүн жүрүшүндө кымбат баалуу кыймылдуу жана кыймылсыз мүлккө ээ болуп, анын жалпы суммасы расмий кирешесинен бир нече эсе жогору болгон. Мындан тышкары көмүскө активдерин жашыруу үчүн аларды жакын туугандарына жана кирешеси расмий тастыкталбаган аффилирленген адамдарга каттаткан. Атап айтсак, соода жана көңүл ачуу комплекси, Бишкек шаарынын жана Ысык-Көл облусунун аймагында жайгашкан 14 жер тилкеси, 3 кеңсе жана 4 турак жай, 5 батир, "Каприз" борборундагы коттедж, 3 хан сарай, ошондой эле жогорку өкүлдүк класстагы 5 аткаруучу унаа. Бул активдердин жалпы орточо базар баасы 1 миллиард 500 миллион сомдон ашык. Жогорудагы активдерге келип чыгуунун мыйзамдуулугун берүү максатында А.М.А. аларды сатып алуудан мурун, тиешелүү насыяларды финансы-кредит мекемелерине берген.
Бишкек шаарында Эгемендүүлүк күнүнө карата өтө турган иш-чаралардын тизмеси жарыяланды. Мэриянын маалыматына ылайык, шаардын “Ала-Тоо" аянтында саат 10:00дө салтанаттуу иш-чара башталат. Ал эми 11:00дө болсо Өкмөт үйүнүн алдында чыгармачыл адамдардын катышуусунда концерт уюштурулуп, күрөш фестивалы өтөт. 19:00дө эстрада ырчыларынын катышуусунда концерт болот. 23:00дө болсо майрам фейерверк менен аяктайт. Ошону менен катар эле майрамдык иш-чаралар шаардын райондорунда дагы өтөрү күтүлүүдө. Октябрь району Асанбай кичи районундагы сейил багында 30-августта саат 16:00дө "Менин сүйүктүү Кыргызстаным" аттуу иш-чарасы өткөрүлөт; 31-август күнү саат 10:00дө "Ата-Түрк" сейил багында бардык шаар тургундары үчүн майрамдык концерт уюштурулат; 10:00-12:00 И.Арабаев атындагы КМУнун стадионунда мини-футбол, волейбол жана жеңил атлетика боюнча жарыштар өтөт; 10:00-14:00 3-4-5-кичи райондордо №17-билим берүү мекемесинин аймагында "Менин Кыргызстаным" аттуу асфальтка сүрөт тартуу сынагы уюштурулат; 10:00-15:00 Көк-Жар, Алтын-Ордо, Рухий-Мурас конуштарында спорттун улуттук түрлөрү боюнча сынактар уюштурулат; 11:00 Д.Асанов атындагы жеңиш багында "Аралаш-Фэст" маданият фестивалы өткөрүлөт; 11:00-14:00 6-7-кичи райондорунда көчө командалары спорттун бир катар түрү боюнча сынактар өтөт. Ленин району 10:00 "Фламинго" сейил багында балдар үчүн майрамдык иш-чаралар уюштурулса, "Фучик" сейил багында спорттук таймаштар өткөрүлөт; 12:00-16:00 Т.Сатылганов атындагы филармония менен жаштар аллеясында майрамдык концерт жана айкидо, самбо, дзюдо, күрөш боюнча таймаштар өтөт. Свердлов району 10:00 "Учкун" кичи району менен "Дордой" конушунда балдар үчүн спорттук таймаштар болот; 11:00 Чыгыш-5 кичи району менен Келечек конушунда спорттук беттештер өтөт. Ошондой эле "Красный строитель" конушунда "Кыргызстаным" аттуу майрамдык иш-чара өткөрүлөт; Биринчи Май району 10:00 №36-орто мектептин аянтында мини-футбол, аркан тартыш жана баскетбол оюндары өткөрүлүп, концерт коюлат;
Кыргыз Республикасынын президенти Садыр Жапаров бүгүн, 5-октябрда Кыргыз Республикасынын мугалимдерин жана билим берүү кызматкерлерин кесиптик майрамы менен куттуктады. "Кымбаттуу мугалимдер! Урматтуу окутуучулар жана билим берүү кызматкерлери! Сиздерди бүгүнкү кесиптик майрамыңыздар менен - Кыргыз Республикасынын билим берүү кызматкерлеринин күнү менен чын дилимден куттуктайм! Бүгүнкү күндө билим берүү дүйнө жүзүндөгү коомчулуктун өнүгүүсүндөгү эң негизги көрсөткүчтөрдүн жана приоритеттүү багыттардын бири. Заманбап билим берүү - бул жөн гана билим топтоо эмес, бул окуучулардын аналитикалык жөндөмдүүлүгүн жана сынчыл ой жүгүртүүсүн өркүндөтүү, өзүнө жоопкерчилик алууга даярдоо экендигине ынандым. Мындай жөндөмдүүлүктүн баарын биздин балдарыбызга мугалимдер үйрөтөт. Мына ошондуктан ар бирибиз педагог – бул өлкөнүн тиреги экенин, аларсыз туруктуу коомду жана демократиялык мамлекетти курууга мүмкүн эместигин жакшы түшүнүшүбүз кажет. Бүгүнкү күндө билим берүү кызматкерлерин колдоо жана билимдин кадыр-баркын калыптандыруу мамлекетибиздин артыкчылыктуу багыты болуп саналат. Өлкөнүн атаандаштыкка жөндөмдүүлүгүн жогорулатуу үчүн иш жүзүндө мугалимдерибиздин жогорку статуска жетишине кам көрүшүбүз зарыл. Биз мугалимдик кесиптин кадыр-баркын арттырууга ниеттенип жатабыз. Кыргыз элинин сабаттуу болушун, жаштарыбыздын сапаттуу билим менен камсыздалышын кааласак, билим берүү кызматкерлеринин - мугалимдердин эмгегине көңүл бурууга мезгил келип жетти. Себеби эртеңки келечегибиз мугалимдер окутуп жаткан балдардан көз каранды! Учурда биз динамикалык мезгилде жашап жатабыз: илим өнүгүүдө, методдор өркүндөтүлүүдө, билим берүүнүн мазмуну жаңыланууда. Ошентсе да эң заманбап делген маалыматтык технологиялар дагы эч убакта мугалим менен болгон байланышты алмаштыра албайт. Сиздердин ары түйшүктүү эмгегиңиздер берилгендикти, жан дүйнө асылдыгын, чыдамдуулукту жана балдарга болгон чексиз сүйүүнү талап кылат. Биздин мугалимдер өлкөнүн келечеги болгон жаш муунду элибиздин каада-салттарына, руханий дөөлөттөрүнө таянып тарбиялашат. Окуучуларын билим чокусуна эле жетелебестен инсандык сапаттарын калыптандырып, чыныгы мекенчил уул-кыздарды да өстүрүп чыгарышат. Сиздердин жогорку кесипкөйлүгүңүздөр жана ак кызматыңыздар үчүн терең ыраазычылык билдирем.
Быйыл Баткен шаарында Жаңы жылга карата майрамдык балаты орнотулбайт. Бул тууралуу Баткен шаардык мэриясынын маалымат кызматына байланышканыбызда билдиришти. Алардын айтымында, балатыга кеткен каражат кайрымдуулукка жумшалат. " Быйыл жергиликтүү бийлик, шаардык кеңеш жана шаардык мэрия биргеликте кеңешип, майрамдык балатыны орнотпоо тууралуу чечим чыгарышты. Бирок көчөлөр кооздолот. Жылына жергиликтүү бюджеттен майрамдык жасалгалоого 180 миң сомдун айланасында каражат бөлүнөт. Быйыл ал каражаттын 100 миң сому аз камсыз болгон үй-бүлөлөрдүн балдарына, ден соолугунун мүмкүнчүлүгү чектелген балдарга белек берүүгө жумшалат. Калган бөлүгү көчөлөрдү жасалгалоого сарпталат ", - деп билдиришти мэриядан.
СИЗО-1ге которулган мурдагы өлкө башчы Алмазбек Атамбаевдин абалы начар. Бул тууралуу маалыматты порталына жактоочусу Замир Жоошев билдирди. "Ден соолугу начар. Жүрөк оорусу жана башка өнөкөт оорулары бар. Ошондой эле акыркы күндөрү бронхит илдети менен да жабыркап жаткан. Ошондуктан биз жактоочулар Алмазбек Атамбаевди оорукана тибиндеги №47 колониясына которууну суранабыз. Бирок ал жакка которбой СИЗО-1ге которуп, жер төлөдө кармап жатышыптыр" , - дейт жактоочу.
Вібэр мессенжеринде бирөө менен жазышып жатканда чатты жаппай туруп башка серверлерди колдонуу функциялары пайда болду. Бул тууралуу чет элдик басылмалар жазып чыгышты. Маалыматка караганда, жаңы функцияны колдонуп, интернеттеги видеолорду чаттан чыкпай туруп көрүп, аны башкаларга жөнөтүүгө мүмкүн. Видеолорду көрүүдөн сырткары колдонуучулар Спотіфы сервисинин жардамы менен каалаган музыкасын издеп, достору менен ошол замат бөлүшсө болот. Ал эми Віcэ сервиси аркылуу ар кайсы тармактагы акыркы жаңылыктарды окууга мүмкүн. Бул тиркеменин колдонуучуларына жаңы функциялардын жардамы менен саякаттоо жеңил болуп калат.  сервиси менен сиз мейманканалар тууралуу маалыматты окуп, аны чогуу саякатка чыккыңыз келген адамдарга жиберип койсоңуз болот.
Сокулук районундагы Новопавловка айыл аймагына караштуу Тынчтык конушундагы таштанды төгүүчү жайды айыл өкмөтү тазалабай келет. Бул тууралуу бүгүн, 14-июнда Мамлекеттик экологиялык жана техникалык коопсуздук боюнча инспекциянын басма сөз кызматы кабарлады. Маалыматка ылайык, мындан бир ай мурда инспекциянын кызматкерлери тарабынан текшерүү жүрүп, тез аранын ичинде таштанды таштоочу жайды тазалап, акыр-чикир төгүүчү жайды башка жайга көчүрүүнү эскертишкен. Себеби 30 жылга чукул аралыкта Сокулук районунан чыккан таштандынын баары ушул жайга төгүлүп келген. Азыркы тапта таштанды төгүлүп жаткан аймактын чеке-белинен ашып, тургундардын короо-жайына чейин жайылып кеткен. Адистер кайрадан жерине барып, жергиликтүү бийликке тез аранын ичинде таштанды таштоочу жайды сүрдүрүп, орун которууну дагы бир ирет эскертишти.
Австралияда 19 жаштагы аңчынын жаагын кенгуру сындыра тепти. Бул тууралуу чет элдик басылмалар жазып чыгышты. Маалыматка караганда, 19 жаштагы Жошуа Хайден агасы менен кенгуруга аңчылыкка чыгышкан. Качып бараткан кенгуруларды унаа менен кууп барып атарда, баш сөөгүнө тийген катуу соккудан аңчы жарым мүнөттөй эс-учун жоготот. Жошуа алгач жанында бараткан агасы чаап жиберди деп ойлогон. Көрсө, окуя мындай болуптур, башка кенгуруну атмакчы болуп алаксып баратканда унаанын үстүнө чыга калган кенгуру алдыңкы айнектен Жошуаны тээп жиберген, натыйжада жаш аңчынын жаагы сынып кеткен.
Журналист Санрабия Сатыбалдиева эч жакка чыкпоо тил каты менен бошотулду. Бул тууралуу укук коргоочу Азиза Абдирасулова билдирди. Учурда жарандын ар-намысына жана кадыр-баркына шек келтирген маалыматтарды таратуу шылтоосу менен коркутуп, 10 миң доллар акчаны опузалап талап кылуу фактысы боюнча тергөө амалдары жүрүп жатат. Аталган фактынын негизинде ушул жылдын 3-ноябрында 2000 долларын өткөрүп берүү учурунда бир катар адамдар кармалды. Министрликтин маалыматына караганда, алар 2016-2017-жылдардагы социалдык тармактарда жарыяланган аудиожазууларды шантаж кылуу жолу менен Жогорку Кеңештин депутаттарынан акча каражатын талап кылган. Кылмыштын негизги аткаруучусу болуп "МИР24.кг" маалымат порталынын башкы директору С.С. болуп саналат.
Өзгөчө кырдаалдар министрлиги бүгүн, 29-апрелде Өзгөндөгү Заргер айыл аймагындагы Аюу айылында болгон жер көчкүнүн астында калган жарандардын болжолдуу тизмесин жарыялады. 1. Икрам Коргонбаев, аялы, 2 баласы, 2 кызы менен кошо көчкү алдында калды; (6 адам) 2. Матал Коргонбаев, 1 кызы менен көчкү алдында калды; (2 адам) 3. Хабибилла Ризабаев, аялы, 1 кызы, 2 небереси менен көчкү алдында калды; (5 адам) 4. Апсалам Ризабаев, аялы, 1 баласы, 1 кызы менен көчкү алдында калды; (4 адам) 5. Ибрахим Ризабаевдин 1 баласы көчкү алдында калды; (1 адам) 6. Артыкбай Камчиев, аялы, 2 баласы, 1 небереси, 1 келини менен көчкү алдында калды. (6 адам) " Азыркы тапта кырсык катталган жерде 182 куткаруучу издөө иштерин улантып жатат. Ыкчам штаб түзүлдү. Кыргыз Республикасынын Куралдуу күчтөрүнүн Генералдык штабынан кошумча 100 жоокер тартылат. Учурда коопсуз аймакка 40ка жакын үй-бүлөнү көчүрүү иш-чаралары уюштурулуп жатат ", - деп айтылат ӨКМнын маалыматында. Айта кетсек, бүгүн, 29-апрель күнү эртең менен Өзгөн районунун Заргер айыл аймагындагы Аюу айылында жер көчкү жүрүп, 7 турак жайды басып калган. Анын бирөөсүндө эч ким жашачу эмес, ал эми 6 турак үйдө адамдар жашаган.
Бүгүн, 28-июнда өлкөгө жумуш сапары менен келген Орусия Федерациясынын Мамлекеттик Думасынын Федералдык жыйынынын төрагасы Вячеслав Володин президент Алмазбек Атамбаев менен жолугушту. Бул тууралуу президенттин маалымат кызматы билдирди. "Мен президенттик кызматта турган мезгилде Орусия Федерациясы менен мамилелерди тиешелүү деңгээлге көтөрө алдык. Бүгүн бул жөн гана достук мамилелер эмес, стратегиялык эки союздаштын, өнөктөштүн бир туугандык мамилелери”, - деген Атамбаев. “Биз өз ара мамиле түзүүдө конкреттүү жыйынтыктарга жетишүүгө умтулалы деп макулдаштык. Зарыл болгон маселелерди чечиш үчүн жумуш сапарга профилдик комитеттерди кошуп алганбыз. Өлкөлөр жана элдер ортосунда мамилелерди чыңдоо боюнча аткарып жаткан иштериңиз үчүн рахмат”, - деген өз кезегинде Вячеслав Володин.
Чүй облусунун Аламүдүн районуна караштуу Таш-Дөбө айылында дайынсыз жоголгон Анаркүл Жоошбаева табылды. Бул тууралуу 25-февралда Чүй ОИИББинин басма сөз кызматынын башчысы Назира Имангазиева 'ге кабарлады. Анын айтымында, 14 жаштагы Анаркүл Жоошбаева Бишкек шаарындагы базарлардын биринен табылган. "Анаркүл Жоошбаева 18-февралда эртең менен саат 06:30-08:00 аралыгында мектеп-интернатынан чыккан бойдон дайынсыз жоголгон. 23-февраль күнү интернаттын кызматкерлери Жоошбаеваны Бишкек шаарындагы базарлардын биринен издеп табышкан. Азыркы учурда Жоошбаева интернатка жеткирилди" , - дейт басма сөз катчы.
1907-жылдын ушул күнү Лондондогу көчөлөрдө атайын эсептегичтери бар алгачкы автоунаалар пайда болгон. Эсептегичти "таксиметр" деп аташкан. Француз тилинде "такс" деген сөз акыны түшүндүрсө, "метрон" өлчөө деп которулат. Лондондогу алгачкы такси унаалары жашыл жана кызыл түстө болгон. Ал эми сары өң кийинчерээк "Һэртз Cорпоратіон" деген компаниянын негиздөөчүсү Жон Хертц тарабынан киргизилген. Ошол мезгилден тарта сары өң дүйнө жүзүндөгү таксилердин классикалык түсүнө айланган.
2016-ЖЫЛ - ТАРЫХ ЖАНА МАДАНИЯТ ЖЫЛЫ Быйылкы Тарых жана маданият жылында мамлекет тарабынан да, кыргыздын уул-кыздары тарабынан да маданият үчүн чоң иштер жасалып, 2016-жыл өлкөбүз үчүн жемиштүү болду десек жаңылышпайбыз. Алсак, ІІ Дүйнөлүк көчмөндөр оюндары , Соң-Көл жайлоосунда Тайлак баатырдын 220 жылдыгы , 1916-жылдагы Үркүн окуясынын 100 жылдыгы белгиленип, анда курман болгондордун элесине арналган мемориалдык эстелик ачылды. Ошондой эле бул жыл бир топ маданият кызматкерлерине сыйлыктар берилгени, көптөгөн таланттар чет өлкөдө Кыргыз өлкөсүнүн желегин желбиретип, байгелүү орундарды ээлегени менен көпчүлүктүн эсинде калат. 2016-жылы кыргыз маданиятында болгон жагымдуу кабарлар, жеңиштер, кино тармагында жаралган ийгиликтерди эске салып өтөбүз. АРДАКТУУ НААМ АЛГАН МАДАНИЯТ КЫЗМАТКЕРЛЕРИ 11-октябрда мамлекеттик резиденцияда Кыргыз мамлекетинин тарыхый жана маданий мурастарын, өлкөнүн социалдык-экономикалык, интеллектуалдык жана руханий потенциалын өнүктүрүүгө кошкон салымы, көп жылдык үзүрлүү эмгеги, каармандыгы жана эрдиги үчүн бир катар белгилүү инсандар сыйланышкан. "Кыргыз Республикасынын Эл артисти" деген ардактуу наам төкмө акын Элмирбек Иманалиев, "КРнын Эмгек сиңирген артисти" наамы ырчылар Мирбек Атабеков, Гүлзада Рыскулова, Гүлнара Тойгонбаева, Бактияр Токторов, төкмө акындар Азамат Болгонбаев, Амантай Кутманалиев, Жеңишбек Жумакадыр, Аалы Туткучевге ыйгарылган. Бирок коомчулукта "жаш ырчыларга "Эмгек сиңирген" наамы эрте берилди", "наамдын баркы кетти" деп бир топ сындар айтылды. ЧЕТ ӨЛКӨДӨ КЫРГЫЗДЫН ТУУСУН ЖЕЛБИРЕТКЕНДЕР Бул жылы кыргыз таланттарына ийгилик жылмайды. Алсак, Атай Өмүрзаков жана ал жетектеген "Тумар КР" бий тобу январда Франциянын Париж шаарында "ДЭ CІРҚУЭ ДЭ ДІМАІН" деген аталыштагы дүйнөлүк цирк фестивалында 3-орунду ээледи . Андан көп өтпөй "Брітаіньс Гот Талэнт-2016" сынагына катышып, британ элин таң калтырып , финалга өтө албаса да, чет элдик көрүүчүлөрдүн алкышына арзыган. Ал эми 21-сентябрда Атай Өмүрзаковдун окуучуларынан түзүлгөн "Адем" тобу Словакиянын Братислава шаарында болуп өткөн сынакта жеңүүчү аталып, "Голдэн буззэр" сыйлыгын алган. Сентябрда Орусиянын Сочи шаарында өткөн "Жаңы толкун-2016" музыкалык сынагында мекендешибиз Нурсултан Азыкбаев 4-орунду камсыздаган . Май айында алгачкы жолу Кыргыз өлкөсүнүн атынан Жийдеш Идирисова "Евровидение-2016" Эл аралык сынагында калыстык кылса, ноябрда Словакиянын борбор калаасы Братиславада өткөн "Чехия жана Словакия таланттарды издейт" Эл аралык сынагында "Тумар" бийчилер тобу 3-орунга ээ болду. Жыл соңунда, тагыраагы, 23-декабрда "Азия Микс" командасы КВНдин Жогорку Лигасында чемпион аталып, ал эми Кайрат Примбердиев "Голос" долбоорунун финалына чыкты. Мындай кубанычтуу кош кабар кыргыз элин шаңга бөлөп, көпчүлүгү "Азия Микс" командасынын жеңишин "Жаңы жыл майрамына карата кыргыз элине болгон белеги" деп баалап жатышты. "КЫРГЫЗ КЕРЕМЕТИН" ЖАНДАНТКАН КИНО ДҮЙНӨСҮ Кино жаатында да кыргыздын жаш режиссёрлору чет элде мыкты аталып, бир топ сыйлуу байгелерди алып жатышты. Мирлан Абдыкалыковдун "Сүтак" тасмасы апрель айында "КМШ жана Балтика өлкөлөрүнүн мыкты тасмасы" категориясы боюнча жеңишти багындырып, "Ника" киносыйлыгын алса, 31-майда Севастополь шаарындагы 25-Эл аралык кинофорумунда "Золотой Витязь" сыйлыгына ээ болду. Ошондой эле Бишкек шаарындагы "Ак илбирс" В Улуттук киносыйлыгын тапшыруу аземинде "Сүтак" тасмасы бардык номинациялар боюнча сыйлыктарды илип кетти . Сентябрда Бакыт Мукул жана Дастан Жапар уулунун "Атанын керээзи" тасмасы Монреаль шаарында өткөн эл аралык кинофестивалда "Алтын Зенит" баш байгесин жеңип алса , ноябрь айында Минск шаарында өткөн "Листопад" кинофестивалында "Салттарга заманбап көз караш", эл аралык кызматташтыкты жана достукту бекемдөөгө кошкон салымы үчүн "Чеги жок тасма" сыйлыгына жана Минск шаарынын Аткаруу комитетинин атайын байгесине ээ болгон. Ноябрь айында Эльнура Осмоналиева режиссёрлук кылган "Сейде" кыска даректүү тасмасы Түштүк Кореяда өткөн фестивалда баш байгени алса , андан көп өтпөй Германиянын Берлин шаарында өткөн "Інтэрфілм" Эл аралык кинофестивалында сыйлыкка ээ болду . Бул жылы жаш "тамашоучу" жигиттер да өздөрүн кино жаатында сынап, көрүүчүлөргө эмгектерин сунушташты. Алсак, Зияш Турдубеков, Самат Эркинбеков, Рүстөм Аскенов менен Кубанычбек Курманбеков режиссёрлук кылган "Чүкө баатыр", "Доктор Айболот", "Бир мешок акча" тасмалары эл сынына коюлду.
Кыргыз мамлекети Евразиялык экономикалык биримдигине 2015-жылы кирген. Жогорку Кеңештин "Республика-Ата Журт" фракциясынын жыйынында вице-премьер-министр Жеңиш Разаков акыркы 8 ай аралыгында Кыргыз өлкөсү ЕАЭБге мүчө өлкөлөр менен болгон соода-сатыктын көлөмү 3,1 пайызга азайганын айтты. Аталган биримдикке мүчө мамлекеттер менен болгон соода-сатык алакасындагы тоскоолдуктарды жоюу маселеси жабык эшик артында каралды. Депутаттар Кыргыз өлкөсүнүн айрым талаштуу позициясы биримдикке мүчө өлкөлөргө ачыкталып кетпеши үчүн жыйын жабык өткөнүн айтышты.  порталынын "Кыргыз мамлекети ЕАЭБдин курамына кирип, эмне тапты?" деген соболуна өкмөттүн Евразия экономикалык биримдигиндеги иштер боюнча атайын өкүлү Алмаз Сазбаков жооп берди. Ал билдиргендей, аталган биримдикке киргенде чоң базар түзүлдү. "Чоң базарга чоң инвесторлор келет. Ошол инвестициялык жагынан биздин өлкөбүз дагы бир потенциалды алып жатат. Мындан тышкары бир нече жылдан бери сырткы соода жүгүртүүбүз өсүп келе жатат. Көрсөткүчтөр боюнча, соода жүргүзүү 2017-жылы 12,2 пайызга өстү. Анын ичинен экспорт 12,1 пайызга өстү, ал эми импорт болсо 12,4 пайызга өстү. 2015-2017-жылдары ички дүң продукциясынын өсүшү 4,2 пайызды түздү. Бул абдан жакшы көрсөткүчтөрдүн бири. Мындан тышкары Кыргыз-Орусия өнүктүрүү фонду түзүлдү. Ал фонддун капиталына 500 миллион доллар бөлүнгөн, дагы 500 миллион доллар алып келгенге мүмкүнчүлүк бар. Мындан тышкары Орусия тарабынан 200 миллион доллар жардам алдык. Бул толугу менен грант болуп келди. Ал 200 миллион доллар эмнеге кетет? Кытай, Тажикстан, Өзбекстан өлкөлөрү менен чек арада болгон өткөрмө пункту толугу менен жабдууланды. Мындан тышкары бир нече лабораториялар жаңы курулуп, кээ бири модернизацияланды. Бүгүнкү күндө бажы биримдигине киргенден баштап Казакстан, Орусия ортосунда бажы көзөмөлү, фитосанитардык көзөмөл алынды. Азыр биздин соода-сатыгыбыз эркин жүрүүдө. 2018-жылдын 9 айынын жыйынтыгы боюнча, биздин соода-сатыгыбыздын жалпы көлөмү 4 миллиард 276 миллион долларды түздү. Бул 2017-жылдын 9 айына салыштырганда 9,5 пайызга өстү. Анын ичинен ЕАЭБ өлкөлөрүнө болгон соода жүгүртүүбүз 3,5 пайызга төмөндөп кетти. Бирок ошол эле учурда ЕАЭБге болгон экспортубуз 5,2 пайызга көбөйдү. Көлөмүн айта кетсем, жалпы экспортубуз 1 миллиард 37 миллион доллар болгон. Анын ичинен 387,5 миллион доллар - бул ЕАЭБге мүчө мамлекеттерге болгон экспорт. Жалпы ЕАЭБге болгон соода-сатыктын көлөмү азайды. Анткени импорттун көлөмү азайды. Бирок экспорттун көлөмү көбөйдү. Импорттун азайып, экспорттун көбөйүшү - бул жакшы көрсөткүч" , - деди Сазбаков.
порталынын "Медиа-портал" бөлүмүндөгү "Супер хит" долбоору кыргыз эстрада ырчыларынын видеоклиптерин колдонуучулардын сынына коёт. Сынактын шарты боюнча колдонуучулардын добушу аркылуу 10 клип электен өтүп, ар аптанын жеңүүчүсү аныкталат. Аптанын шаршемби күнү добуш берүү токтотулуп, кайсы видеокомпозиция канчанчы орунда экендиги жарыяланат. Эң аз добуш алган клип "Супер хиттен" четтетилип, анын ордун жаңы ыр толуктайт. Бул аптада эң аз добушка ээ болуп, сынактан четтетилген чыгарманын ордун Чолпон Талипбектин "Таппадым сендей" клиби толуктады. "Бул чыгарма менен "ооруп жүрдүм" десем болот. Анткени үйдө жүргөндө, досторум, тааныштарым менен жолугуп отурганда деле ырдай берчүмүн. Кийин апам менен сиңдилерим "бул чыгарма сенин аткарууңда назик угулат экен, аткарып чыкпайсыңбы" деп калышты. Дароо эле Өктөм Сапар уулуна барып өзүм каалагандай аранжировка жаздырдым. Чыгарма угармандарга тартуулангандан кийин жакшы пикирлерди көп уктум. Ал эми клипти университетте чогуу окуган тайпалашым Канат Асанакунов тартты. Клипти тартуу үчүн 2 апта даярдандык. Команда мыкты болгондуктан клип 2 күндө тартылды", - дейт ал. 7-АВГУСТТАН 14-АВГУСТКА ЧЕЙИНКИ ДОБУШ БЕРҮҮНҮН ЖЫЙЫНТЫГЫ: 10-орун - Гүлжигит Сатыбековдун "Жаштык ыры" клиби эң аз добуш топтоп, сынактан четтетилди. 9-орунду - Анжеликанын "Айта берем" видеокомпозициясы камсыздады. 8-орун - Айгерим Расул кызынын "Ыйлаба, кызым" чыгармасына буюрду. 7-орунга - Роза Шакированын "Сени менен" видеокомпозициясы жайгашты. 6-орунду - Нурлан Насиптин "Мадам" аталышындагы чыгармасы багындырды. 5-орунду - Бек Исраиловдун "Биздин Ала-Тоонун кыздары, ай" композициясы ээледи. 4-орун - Дайыр Исмадияровдун "Каражан" видеоклибине буюрду. 3-орун - Асел Кадырбекованын "Телефон" видеоклиби бул аптада алдыңкы үчтүкктөн орун алды. 2-орунду - Урмат Усенов менен Нелянын "Жанымда бол" чыгармасы камсыздады. 1-орун - Өткөн аптада тизмеге жаңыдан кошулган Нурмат Садыровдун "Келчи" клиби эң көп добушка ээ болуп, апта жеңүүчүсү деп табылды.
Бүгүн, 29-июль күнү Ош шаардык мэриясы алдыдагы эки күндү өткөрүүнү тиешелүү тараптар менен талкуулаганын мекеменин маалымат кызматынан кабарлашты. Ага ылайык, жыйын шаардын биринчи вице-мэри Саибжан Турдуевдин катышуусунда өттү. Анда үч маселе каралган: 1. 30-июль Улуттук аза күтүү күнү жөнүндө; 2. 31-июль Курман айт майрамын өткөрүү тартиби боюнча; 3. Коронавирус илдетине чалдыккан жарандарды үймө-үй кыдырып аныктоо. Биринчи вице-мэр аза күтүү күнү Ош шаарындагы бардык мекеме-ишканаларда, менчик ишканаларда, соода-сатык мекемелерде илинип турган туу түшүрүлүп, эскерүү өз тартибинде өтүшү боюнча тапшырма берген. "Ал эми Курман айт күнү Ош шаарынын мэриясы, казыят, жеке ишкерлер тарабынан курмандыктар жана жардамдар муктаждардын үйлөрүнө жеткирилип, адамдардын топтолушунун алдын алуу боюнча катуу талап коюлду. Үчүнчү маселе боюнча саламаттыкты сактоонун Ош шаары боюнча координатору, шаардык клиникалык ооруканасынын башчысы Кыялбек Ташболотов учурда шаар боюнча үймө-үй кыдырып, текшерүү иштери жүрүп жаткандыгын белгилеп өттү. Акыркы эки күндө 2502 үй текшерүүгө алынган, жалпы 21 миң 169 жаран текшерүүдөн өттү. Жалпысынан 184 бейтап аныкталган.
Ош облусунун Өзгөн районунда Кемпир-Абад суу сактагычына түшүп кеткен баланын жансыз денеси табылды. Бул тууралуу ӨКМнын басма сөз кызматынан билдиришти. Бүгүн, 12-июлда издөө иштери улантылып, анын негизинде жансыз дене табылып, ИИМдин кызматкерлерине өткөрүп берилген.
Бүгүн, 11-июнда Жогорку Кеңештин комитетинде Ысык-Көл облусунда кышкы туризмди өнүктүрүүдөгү көйгөйлөр тууралуу маселе каралат. Бул тууралуу парламенттин сайтына жарыяланды. Маалыматка ылайык, баяндаманы депутат Максат Сабиров жасайт. Буга чейин Сабиров белгилегендей, туризм тармагы Ысык-Көл облусун өнүктүрүүдөгү артыкчылыктуу багыттарынын бири болуп саналат. "Акыркы жылдары жайкы туризм менен чектелбей, кышкы туризмди дагы кошо өнүктүрүү аракеттери жасалууда. Эгерде жайкы туристтик мезгил 3 ай менен чектелсе, кышкы туристтик мезгил 4 айга чейин созулат. Мисалы, деңиз деңгээлинен 2300 метр бийиктикте жайгашкан “Каракол” тоо лыжа базасы, Жыргалаң өрөөнү кышкы туризм борборуна айланып калды десек болот" , - деп билдирген Сабиров.
Бишкек-Ош унаа жолунун 253-чакырымында эркек кишинин жансыз денеси табылды. Бул тууралуу ӨКМнын маалымат кызматынан билдиришти. Ведомствонун маалыматы боюнча, сөөк Чычкан суусунан табылган. "Белгисиз эркек кишинин жансыз денеси кечээ, 21-декабрда саат 18:45 чамасында табылды.
"Жалал-Абад шаарында Жаза аткаруу кызматынын кызматкерлери үчүн мыйзамсыз жерге үй курулуптур, курулуш иши бүткүчө эмнеге эч ким караган эмес” , - деп бүгүн, 10-октябрда Жогорку Кеңештин жалпы жыйынында депутат Улан Примов айтты. Эл өкүлү билдиргендей, учурда кызматкерлер үчүн салынган үй бүткөнү менен ага ээлери кире албай убара. “Бизге Жазаларды аткаруу кызматынын кызматкерлери тарабынан кайрылуу келип түштү. Кайрылгандардын айтымында, ЖАМКтын кызматкерлерине деп Жалал-Абад шаарына 2 көп кабаттуу үй курулган. Бирок кызматкерлер үй бүтсө да кирип жашай албай жатышат. Себеби тиешелүү орган "ошол үйлөр Аэропорттун аймагына курулган" деген мыйзам бузуу таап, жашоочуларга уруксат бербей жатат. Кимдин уруксаты менен ал жерге үй курууга уруксат берилген? Эмне үчүн үй курулуп бүткүчө мыйзам бузуу болуп жатканын айтышып башка жайдан жер беришкен эмес?
Тоолуу Карабахтагы Армения-Азербайжан кагылышуусу күчөп, абал курч бойдон калууда. Эки өлкө тең бири-бирине сокку узатып жаткандыгы тууралуу расмий маалымат беришүүдө. Ал эми социалдык тармактарда да согуш талаасынан видеолор тарап жатат. Анда октор жаап жаткан учурда армян жоокери "бизди таштап кетишти!" деп кыйкырганын угууга болот. Бул учурдун баарын анын каскасына орнотулган камера тартып жаткан. Көп өтпөй ага дагы ок тийип кыймылсыз жатып калган.
Президент Сооронбай Жээнбеков Кыргыз өлкөсүнө ташылып келинген буудайга болгон кошумча нарк салыгын алып салуу боюнча мыйзам долбоорун колдогон жок. Бүгүн, 27-майда Жогорку Кеңеш президенттин каршы пикирин кабыл алды. 15-апрелде парламентте Кыргыз өлкөсүнө ташылып келинген буудайга болгон кошумча нарк салыгын алып салууга багытталган мыйзам долбоору колдоо тапкан. Анда мыйзам долбоорунун демилгечиси Экмат Байбакпаев мыйзам ата мекендик ун өндүрүүчүлөрдү колдоо максатында иштелип чыкканын айткан. "Сунушталып жаткан өзгөртүүлөрдө ун чыгаруу үчүн Кыргыз өлкөсүнө ташылып келинген буудайга болгон кошумча нарк салыгын алып салып, мурункудай салыктык жеңилдиктерди калыбына келтирүү максат кылынууда" , - деген Байбакпаев.
АКШнын президенти Дональд Трамп Мексика менен чек арага дубал тургузуу иштеринин алгачкы баскычына 5,7 миллиард доллар сураган. Анын алкагында Трамп 9-январда демократтардын лидерлери Нэнси Пелоси жана Чак Шумер менен жолукканын чет элдик басылмалар жазып чыгышты. Трамп Ненси Пелоси жана Чак Шумер менен жолугушуусу эч кандай жыйынтык берген жок деген пикирин билдирген. "Жаңы эле Чак менен Ненсиге жолугуп чыктым. Алар менен сүйлөшүүдөн эч кандай жыйынтык чыккан жок. Жөн гана убактым текке кетти", - деди Трамп. Анын айтымында, дубал мыйзамсыз миграцияга каршы күрөшүүдө жардам берет. Шайлоо учурунда Трамп дубалды курууга кетүүчү каражатты Мексика төлөй турганын убадалаган. Долбоордун жалпы суммасы 20 миллиард доллардан ашуусу мүмкүн.
Кыргыз режиссёру Элдияр Мадакимдин "Сальвадор Дали" кыска метраждуу тасмасы Түштүк Кореянын Пусан шаарында өтө турган ХХВІ эл аралык кино фестивалга катышат. Бул тууралуу "Айтыш" киностудиясы кабарлайт. Маалыматка ылайык, аталган фестиваль 6-15-октябрь күндөрү өтөт. Белгилей кетсек, "Сальвадор Дали" тасмасы режиссёр Элдияр Мадакимдин балалык чагын баяндаган кыска метраждуу тасма.
Такси айдоочулары туш келген жерге, аялдамаларга токтоп туруп алышат. Бул көрүнүш шаардагы маршруттук таксилерге ыңгайсыздыкты жаратат. Мындай пикир бүгүн, 28-февралда Жол кыймылынын коопсуздугун көзөмөлдөө башкы башкармалыгынын өкүлдөрү менен маршруттук таксилердин айдоочуларынын жолугушуусунда айтылды. "Негизи таксисттер биз токтой турган аялдаманы ээлеп алышат. Анан кандайдыр бир жол эрежеси тууралуу сөз болсо эле коомдук унаанын айдоочулары күнөөлүү болуп калат", - дешти айдоочулар. Ошондой эле өздөрүнүн каттамдарында кайсы жерлер алар үчүн ыңгайсыздык жаратарын жана анын себептерин айтып беришти.
порталына "Манас" аэропортунда 3 чай ичип, 3 токоч жейм десеңиз, 390 сом төлөйсүз!" деген тема менен видео жүктөлдү (ник: Cіндэрэлла ). Видео "Манас" Эл аралык аэропортунда тартылган. Ким экени айтылбаган жаран сатуучуларга барып, баалар элдин чөнтөгүнө туура келбесин айткан. Ал эми сатуучулар ооз ачпай, бири башын жерге салып кутулган. Экинчиси ордунан туруп кеткен. "3 чай, 3 токоч алып, 390 төлөш керек. Жанында акчасы аздар кантет? Албетте, сатуучуларда айып жок. Алардын жетекчилери бул үчүн жооп бериши керек", - деп жазган видеонун автору.
Дүйнөдө, анын ичинде Кыргызстанда электромобилдерге болгон суроо-талап өсүп күчөдү. Күйүүчү май, унаа тетиктеринин баасы эселеп кымбаттаганы да буга түрткү болуп жаткансыйт. Бүгүнкү күндө Кыргызстанга электрунааларды ташып келүүдө бажы төлөмдөрү алынбайт. Ага карабай унаанын бул түрү кеңири массага жайыла элек. Электромобилдердин кандай түрлөрү бар, алардын кайсынысы Кыргыз жерине ылайыктуу? Кандай үлгүдөгүсү көп сатылууда? Макалада ушул жаатта кеп кылалы.
Бишкек шаарында мыйзамсыз курулган имараттарды алуу иштери уланууда. Бул тууралуу бүгүн, 18-августта калаа мэриясынан кабарлады. Маалыматка ылайык, мэриянын жер пайдаланууну контролдоо боюнча башкармалыгы тарабынан 14-августтан 17-августка чейин өз билемдик менен курулган курулуштарды, эскиздик долбоорго ылайык келбеген кирүү топторун, ошондой эле муниципалдык аймакта мыйзамсыз тургузулган имараттарды бузуу боюнча иштер жүргүзүлгөн. Төрт күндүн ичинде башкармалык тарабынан 38 объект демонтаждалды. Алардын ичинен Айтматов проспектиси боюнча жеңил конструкциядагы 15 объект, Чүй проспектиси боюнча 3 объект, Байтик Баатыр көчөсү боюнча 2 объект, эскиздик долбоорго ылайык келбеген 11 жарнамалык конструкция жана кирүү топтору демонтаждалган. Ошондой эле Северная көчөсү, №1 дарегинде 15х5 чарчы метр өлчөмүндөгү бастырма, №12 кичи районунда 2 шлагбаум жана Көк-Жар кичи районунда Молдокулов көчөсү боюнча 1 темир тосмо алынды.
Буга чейин маалымдалгандай, Улуттук коопсуздук мамлекеттик комитети чалгындоо иштерин жүргүзүүдө почтаны окуу, сүйлөшүүлөрдү угуу жана биометрикалык маалыматтарды алуу сыяктуу ыйгарым укуктарды кеңейтүү боюнча мыйзам долбоорун коомдук талкууга алып чыкты. Бул мыйзам долбоорунун максаты - чалгындоо иштерин жүргүзүүдө мыйзам актыларын колдонуу үчүн укуктук шарттарды түзүү. УКМКнын бул сунушу коомчулукта ар түрдүү пикирди жаратып жаткан мезгили. Буга байланыштуу порталынын " УКМК жарандардын биометрикалык маалыматтарын алууга, сүйлөшүүлөрүн тыңшоого, жазышууларын окууга уруксат сурап жатат. Бул адам укуктарын бузууга, жарандардын эркиндигин чектөөгө алып барбайбы?" деген соболуна укук коргоочу Таалайгүл Токтакунова жооп берди. Ал УКМКнын бул сунушу адам укуктарын бузууга жана эркиндигин чектөөгө алып барат деген пикирде. "Конституцияда ар бир адам кат-кабар алышуунун, телефондук жана башка сүйлөшүүлөрдүн, почта, телеграфтык, электрондук дагы башка жол менен кабарлашуулардын купуялуулугуна укуктуу. Бул укуктарды чектөөгө мыйзамга ылайык жана сот актысынын негизинде гана жол берилет деп көрсөтүлгөн. Азыркы күндө УКМК мыйзам чегинде, негиз болсо сотко кайрылып каалаган маалыматтарды алууда жарандын сүйлөшүүлөрүн тыңшоого, жазышууларын окууга уруксат алып жатат. Мындай абалда УКМКнын болобу, жарандардын болобу укугу чектелбейт, анткени сот аркылуу болуп жатат жана Конституциянын нормасы бузулган жок. Ал эми аталган органдын азыркы кайрылуусу адам укуктарын бузууга, жарандардын эркиндигин чектөөгө түздөн-түз алып барат. УКМК эмне үчүн сот тарабынан алгысы келбей жатканы бул чоң суроону жаратат", - деди Токтакунова.
Өткөн суткада 7 медицина кызматкеринен коронавирус аныкталды. Бул тууралуу республикалык штабдан билдиришти. Бишкек - 5; Чүй облусу – 1; Ысык-Көл облусу – 1.
Жогорку Кеӊештин депутаты Аида Салянова бүгүн, 13-мартта УКМКга суракка барды. Бул тууралуу порталына депутаттын жардамчысы билдирди. Салянова УКМК имаратына саат 16:00гө жакын кирип кеткен, азырынча чыга элек. Белгилей кетсек, бул аталган депутаттын экинчи ирет суракка чакырылышы. Буга чейин 2017-жылдын 1-февралында УКМКда 4 сааттан ашык суракта болгон. Анда УКМКнын алдында Салянованы колдогондор митингге чыгышканы белгилүү. 2016-жылдын декабрь айында депутат Аида Саляновага "кызматтык абалынан кыянаттык менен пайдалануу" беренеси боюнча кылмыш иши козголгон . Ал "юстиция министри болуп турганда кылмыш жасаганы үчүн издөөдө жүргөн Алексей Елисеевдин адвокаттык лицензиясын узарткан" деп айыпталууда. Тергөөнү Улуттук коопсуздук мамлекеттик комитети жүргүзүүдө.
Бүгүн, 1-июлда Москва шаарында "Иванушки Інтэрнатіонал" тобунун мурдагы солисти Олег Яковлевди акыркы сапарга узатуу зыйнаты өттү. Бул тууралуу жергиликтүү басылмалар жазып чыгышты. "Ырчыны акыркы сапарга узатуу зыйнаты Троекуров көрүстөнүндө болду. Аны менен коштошуу үчүн белгилүү артисттерден тарта күйөрмандарына чейин келишти", - деп айтылат маалыматта. Белгилей кетсек, Олег Яковлев 29-июнда 47 жашында каза болгон. Ал 1969-жылы 18-ноябрда Монголиянын Улан-Батор шаарында туулган. Бул учурда ата-энеси аталган өлкөдө жумушуна байланыштуу жашап жүрүшкөн эле. Ырчы биринчи классты аяктаган соӊ Монголиядан СССРге кайтып келишкен. Ата-энеси, 2 эжеси менен алгач Орусиянын Ангарск шаарында, кийин Иркутск шаарында жашашкан. Олег Яковлев Иркутск шаарындагы театралдык училищенин "Куурчак театрынын актёру" адистигин артыкчылык диплому менен аяктаган. "Иванушки Інтэрнатіонал" тобунун курамына 1998-жылы кирген. Ал эми 2012-жылы жеке карьерасын баштап, бир жылдан соң топтон кеткенин жар салган. Маалыматтарга караганда, анын ооруп жүргөнүнө көп болгон. Ырчынын өлүмүнө боордун циррозу жана өпкө оорусунун өтүшүп кеткени себеп болгон. Олег Яковлев үйлөнгөн эмес.
"Кинозал" бөлүмүндөгү мелодрамалык жанрдагы тасма - "Сен эмне кылмаксың?", режиссёру - Сүйүн Откеев . Анда актёр-актрисалар Анжелика Бекболиева, Арнис Кыдырмышев, Уланбек Султангазиев, Эркин Эгембердиев, Данияр Макашев роль жаратышкан. Тасманын режиссёру Сүйүн Откеев буларга токтолду: "Сен эмне кылмаксың?" тасмасынын сценарийи интернеттен алынган аңгеменин негизинде көркөмдөлүп, толукталып тартылган. Бул менин чыгармачылыгымдагы алгачкы толук метраждуу тасма. Албетте, кемчиликтери да болду. Көп каармандуу тасма болуп, көпчүлүк менен иштешүүдө кыйынчылыктар жаралып жатты. Тасма жарыкка чыкканда көпчүлүктүн купулуна толуп, кинотеатрлардан көрсөтүлүп жатты. Өзүнө кеткен чыгымды толук актады, андыктан майда кемчиликтерге карабастан алгачкы толук тасма үчүн бул жакшы жетишкендик деп ойлойм". Фильмде бир нанды бөлө жеген 5 студент: байдын уулу Бекзат, айылдык жигит Талгат, шумпай жигит Данко, ай чырайлуу Айым жана профессорлукка умтулган Жоомарттын тегерегиндеги окуялар баяндалат. Студент кезден ынак болгон достор университетти аяктагандан кийинки 5 жылда аябай өзгөрүшөт. Досторуна карызга акча сурап кайрылган Талгаттын оюн таш каап, достуктун жазылбаган мыйзамдарына күбө болот.
Бишкек шаарынын Свердлов районунда селсаяктар үчүн баш калкалоочу жай ачылды. Бул тууралуу Бишкек шаардык мэриясы билдирди. "Баш калкалоочу жай 25-октябрда ачылды. Социалдык коргоо башкармалыгы бөлмөдө оңдоп-түзөө иштерин жүргүздү. Жаңы матрацтар, жууркандар жана жаздыктар сатылып алынды. Андан сырткары бөлмөгө меш орнотулуп, отун жана көмүр алынды. Тамак-аш маселеси чечилди, жакынкы арада социалдык кызматкерлер ысык тамак менен камсыздай башташат", - деп айтылат маалыматта. Баш калкалоочу жай 40 адамга эсептелген, бирок төшөнчүлөр ашыгы менен сатылып алынган. Себеби буга чейин жыл сайын мындай жайларга келген адамдардын саны көп болгон.
4-декабрда “Манас күнүнө” карата Бишкекте бир катар иш-чаралар өтөт. Бул тууралуу Маданият, маалымат, спорт жана жаштар саясаты министрлигинин маалымат кызматынан билдиришти. Бул жылы өтө турган иш-чаралар манасчы Токтогул Калманбет уулу 170, семетейчи Жаңыбай Кожек уулунун 150, манасчы Көкчеке-Мамбетаалы Ашымбай уулунун 125, манасчы Турдумамбет Акматалиевдин 100, семетейчи Сейдене Молдокееванын 100, манасчы Шаабай Азизовдун 95 жылдыгына карата арналат. - 2-декабрда саат 14:00 дө Кыргыз Республикасынын эмгек сиңирген артисти Рысбай Исаковдун дүйнөлүк Гиннестин рекорддор китебине катталгандыгы тууралуу күбөлүгүн Улуттук тарых музейинде расмий тапшыруу аземи өтөт. - 3–декабрда саат 14:00 дө Алыкул Осмонов атындагы Улуттук китепканада манасчы Салимбай Турсунбаевдин “Чоң казат” жана замандаштарынын эскермелери менен манасчынын соңку жылдарда жазган ырлары камтылган “Санаты сансыз-Салимбай” аттуу китептеринин бет ачары өтөт. - 4-декабрь күнү саат 15:00 дө Токтоболот Абдумомунов атындагы Кыргыз улуттук академиялык театрында “Айкөлдүн аманаты” спектаклинин премьерасы коюлат. Ошондой эле “Манас күнүнө” карата сүрөт көргөзмө, тегерек стол жана башка иш-чаралар республикалык, облустук жана райондук музейлерде, китепканаларда 2022- жылдын аягына чейин өткөрүлөт.
"Манас" эл аралык аэропорту жаңы "Асман" авиакомпаниясын түздү. Бул тууралуу Кыргыз фондулук биржасы билдирди. Маалым болгондой, Жолдошбек Айдаралиев аталган авиакомпаниянын башкы директору болуп дайындалган.
Бүгүн, 27-августта Лас-Вегас шаарында бокс чемпиону менен УФC уюмунун чемпиону ортосундагы беттеш бир нече мүнөттөн кийин орун алат. 10:00. Эки спортчу беттешке чыкканга даярданып жатышат. 10:04. Эки мушкер рингге чыгып баштады. Биринчи Конор Макгрегор чыгып жатат. 10:10. Макгрегордун артынан Флойд Мейвезер чыкты. 1-раунд. Эки мушкер бири-бирин аңдуу, изилдөө менен өткөрдү. Макгрегор аралыктан сокку узатса, Мейвезер коргонууда өткөрдү. Бирок кези келгенде контрчабуул коюп жатты. 2-раунд. Мейвезер дымагын күчөтүп баштады. Көбүрөөк соккуларды жасап атаандашына коркунуч жаратууда. Конор бир-эки жолу Флойддун артына өтүп эрежесиз уруштун ыкмаларын колдонууга аракет кылды. 3-раунд. Конор Макгрегор бокс рингине көнө түштү. Бирок анын кыймылдары аны профессионалдык мушкер эмес экенин билдирүүдө. 4-раунд. Флойд Мейвезер эки жолу таамай соккусу менен эсте калды. Макгрегорго калыс уламдан улам бул эрежесиз уруш эмес бокс экенин эскертүүдө. 5-раунд. Эки мушкер клинчке уламдан улам түшүүдө. Бул эки мушкердин чарчап баштагандыгы же бири-биринен коркуп жатканын билдирет. 6-раунд. Чабуулга чабуул, соккуга сокку. Беттештин чыныгы кызыгы эми башталды. Күйөрмандардын сүрөөнү менен эки спортчу мыкты раунд өткөрүштү. 7-раунд. Флойд Макгрегордун коргонуусун сезбей баштады. Анын бир канча соккулары таамай болду. 8-раунд. Америкалык мушкер чабуулун токтоткон жок. Конор артка качуудан башка эч нерсе кыла албай жатат. 9-раунд. Рингде ким чыныгы боксчу экенин Мейвезер далилдөөдө. Конор 12 раундга чыдайбы же нокаутка учурайбы башкы суроо болууда. 10-раунд. Мейвезер дагы бир канча жолу таамай сокку узатып Макгрегорду нокаутка түшүрүүгө аз калды. Бирок ортого калыс түшүп беттешти токтотту. Техникалык нокаут! Мейвезердин жеңиши. Муну менен Мейвезер 50-беттешин жеңип, айтылуу Рокки Марчианонун рекордун ашып түштү. Беттештен соң "бул менин акыркы беттешим" деп жар салды. "Макгрегор мен ойлогондон жакшыраак беттешти" .
Бишкекте Ленинград шаарын фашисттердин курчоосунан толук бошотуу күнүнө карата митинг-реквием өттү. Бул тууралуу мэриянын басма сөз кызматы билдирди. Бишкектин вице-мэри Асел Куламбаева сөз сүйлөп, "Бишкек шаарынын тургундарынын атынан Санкт-Петербург шаарынын жашоочуларын Ленинграддын блокададан бошотулушунун 75 жылдыгы менен куттуктайм. Бул күн Кыргыз эли үчүн дагы маанилүү. Мындай оор күндөрдө Кыргыз эли азык-түлүктөрдү жөнөтүүнү уюштуруп турган", - деди. Иш-чаранын катышуучулары Ленинград блокадасында курман болгондорду эскерип, алардын элесине арналган эстеликке гүлчамбар коюшту. Ленинградды фашисттердин курчоосунан толук бошотуу күнү 27-январда белгиленет. Белгилүү болгондой, Бишкекте бүгүнкү күндө Улуу Ата Мекендик согушка катышкан 148 ардагер жашайт. Анын ичинде 11 ардагер Ленинградды блокададан бошотууга катышкан.